https://www.somoynews.tv/news/2021-06-11/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A4%E0%A6%BE%E0%A6%B0-%E0%A6%A8%E0%A7%82%E0%A6%A8%E0%A7%8D%E0%A6%AF%E0%A6%A4%E0%A6%AE-%E0%A6%AF%E0%A7%8B%E0%A6%97%E0%A7%8D%E0%A6%AF%E0%A6%A4%E0%A6%BE-%E0%A6%A8%E0%A7%87%E0%A6%87-%E0%A6%B0%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A7%9F%E0%A7%8B%E0%A6%97-%E0%A6%AA%E0%A6%BE%E0%A6%93%E0%A7%9F%E0%A6%BE-%E0%A6%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%A8%E0%A7%80%E0%A6%B2%E0%A7%87%E0%A6%B0,"শিক্ষকতার ন্যূনতম যোগ্যতা নেই রাবিতে নিয়োগ পাওয়া ইন্দ্রনীলের","শিক্ষা সময়","শিক্ষা"," ১১ জুন, ২০২১","N/A","রাজশাহী বিশ্ববিদ্যালয়ের (রাবি) সদ্য বিদায়ী উপাচার্য অধ্যাপক আবদুস সোবহান গত ৬ মে যে ১১ জন শিক্ষককে অবৈধভাবে নিয়োগ দিয়েছেন, তাদের অনেকেরই বিশ্ববিদ্যালয়ের শিক্ষক হওয়ার মতো ন্যূনতম যোগ্যতা নেই। সেই ১১ জন শিক্ষকের মধ্যে বিশ্ববিদ্যালয়টির প্রকৌশল অনুষদভুক্ত ইনফরমেশন অ্যান্ড কমিউনিকেশন ইঞ্জিনিয়ারিং বিভাগে নিয়োগ পেয়েছেন ইন্দ্রনীল মিশ্র। সম্প্রতি সেই প্রার্থীর অনার্স পরীক্ষার ফলাফল গণমাধ্যমের কাছে এসেছে।","ফলাফলে দেখা যায়, ইন্দ্রনীল মিশ্র অনার্স পরীক্ষায় প্রথম শ্রেণি অর্জন করতে পারেননি। বরং দ্বিতীয় শ্রেণি পেয়ে যে ১৪ জন শিক্ষার্থী উত্তীর্ণ হয়েছে, তার মধ্যে ইন্দ্রনীল মিশ্র মেধাক্রম অনুযায়ী রয়েছেন দশম স্থানে। শুধু তাই নয়, তিনিই একমাত্র ছাত্র যিনি অনার্স এর কোর্স-৪০৩ এ ফেল করেছিলেন।এমন একজন ছাত্রকে বিভাগে শিক্ষক হিসেবে নিয়োগ দেওয়ায় বিস্ময় প্রকাশ করছেন স্বয়ং বিভাগের সভাপতি অধ্যাপক এমদাদুল হক। তিনি বলেন, বিভাগে নিয়োগের জন্য সার্কুলার দেওয়া হয়েছিল। কিন্তু সেই সার্কুলার ভিত্তিতে মৌখিক পরীক্ষা না নিয়েই একজন প্রার্থীকে শিক্ষক হিসেবে নিয়োগ দেওয়া হয়েছে। আবার এমন একজনকে নিয়োগ দেওয়া হলো যে কোনোভাবেই শিক্ষক পদে কাম্য নয়। ঊর্ধ্বতন কর্তৃপক্ষ বিষয়টি দেখছে। যদি এটা বাতিল হয়, তবে বিভাগের জন্য যেমন মঙ্গল হবে, সেটা বিশ্ববিদ্যালয়ের জন্যও মঙ্গল হবে।ফলাফল শিটে দেখা যায়, ইন্দ্রনীল মিশ্রের বিএসসি (অনার্স) পরীক্ষার রোল নম্বর ছিল: ০৬১১৫৬২২। তিনি ছিলেন বিশ্ববিদ্যালয়ের বঙ্গবন্ধু শেখ মুজিবুর রহমান হলের আবাসিক শিক্ষার্থী। ২০০৯ সালের বিএসসি (সম্মান) ফাইনাল পরীক্ষায় (২০১০ সালে সেপ্টেম্বর-নভেম্বর মাসে অনুষ্ঠিত) দ্বিতীয় শ্রেণি পেয়ে উত্তীর্ণ হন। ফলাফল খারাপ হওয়ায় এমএসসিতে থিসিস গ্রুপে যাওয়ার সুযোগ পাননি তিনি।আরও পড়ুন - স্ত্রী হত্যায় দিনাজপুর কারাগারে স্বামীর ফাঁসি কার্যকরবিশ্ববিদ্যালয় সূত্রে জানা গেছে, ইন্দ্রনীল মিশ্রের পিতার নাম অধ্যাপক চিত্ত রঞ্জন মিশ্র। যিনি রাজশাহী বিশ্ববিদ্যালয়ের ইতিহাস বিভাগের একজন সিনিয়র অধ্যাপক। বর্তমানে বিশ্ববিদ্যালয়টির শিক্ষা ও গবেষণা ইনস্টিটিউটের পরিচালকের দায়িত্বে রয়েছেন তিনি। সদ্য বিদায়ী উপাচার্য অধ্যাপক আবদুস সোবহানের সঙ্গে অধ্যাপক চিত্ত রঞ্জন মিশ্রের গভীর সখ্যতা ছিল। এছাড়াও ‘অবৈধভাবে' শিক্ষক পদে নিয়োগ পাওয়া ইন্দ্রনীল মিশ্র বিশ্ববিদ্যালয়ের ইনফরমেশন অ্যান্ড কমিউনিকেশন ইঞ্জিনিয়ারিং বিভাগে ভর্তি পরীক্ষায় চান্স না পেলেও ‘ওয়ার্ড কোটায়' ভর্তি হয়েছিলেন।এ বিষয়ে বিশ্ববিদ্যালয়ের কয়েকজন জ্যেষ্ঠ অধ্যাপক বলছেন, যার বাবা বিশ্ববিদ্যালয়ের একজন সিনিয়র প্রফেসর, মাসিক বেতন পান সবমিলিয়ে দেড় লাখের কাছাকাছি, তাকে বিদায়ী উপাচার্য নিয়োগ দিয়েছে মানবিক কারণে। এটা খুবই লজ্জাজনক বিষয়।জানতে চাইলে বিশ্ববিদ্যালয়ের দায়িত্বপ্রাপ্ত উপাচার্য অধ্যাপক আনন্দ কুমার সাহা বলেন, এমন প্রার্থীকে শিক্ষক হিসেবে নিয়োগ দেওয়া বিস্ময়কর। এটা শিক্ষা মন্ত্রণালয় দেখভাল করছে। তাদের সিদ্ধান্তের ভিত্তিতে আমরা পরবর্তীতে তাদেরকে যোগদান করতে দেব কিনা সেটা জানাতে পারব।",0
https://www.somoynews.tv/news/2021-06-11/%E0%A6%AD%E0%A6%BE%E0%A6%B0%E0%A6%A4%E0%A7%87-%E0%A6%A6%E0%A6%B2%E0%A7%87-%E0%A6%A6%E0%A6%B2%E0%A7%87-%E0%A6%A2%E0%A7%81%E0%A6%95%E0%A6%9B%E0%A7%87-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%B0%E0%A6%BE,"ভারতে দলে দলে ঢুকছে মিয়ানমারের যোদ্ধারা","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","মিয়ানমারে সেনা অভ্যুত্থানের ফলে হাজার হাজার মানুষ সীমান্ত পেরিয়ে ভারতের উত্তর-পূর্বাঞ্চলীয় রাজ্যগুলোতে ঢুকেছে। তাদের মধ্যে গণতন্ত্রপন্থী যোদ্ধারাও রয়েছে। খবর আল-জাজিরার।","এ নিয়ে অঞ্চলটিতে গণতন্ত্রপন্থী কর্মীদের সক্রিয়তা অস্থিতিশীল পরিস্থিতির সৃষ্টি করতে পারে বলে আশঙ্কা করা হচ্ছে।ভারতের মিজোরাম, মনিপুর ও নাগাল্যান্ড রাজ্যে বর্তমানে মিয়ানমারের প্রায় ১৬ হাজার মানুষ রয়েছে।বৃহস্পতিবার (১০ জুন) রয়টার্সের খবরে বলা হয়েছে, আগামী কয়েক মাসে এ সংখ্যা আরও বাড়বে।মিয়ানমার থেকে পালিয়ে আসা সবচেয়ে বেশি মানুষ আশ্রয় নিয়েছে মিজোরামে। সেখানে আশ্রয় নেওয়া শরণার্থীদের মধ্যে ঢুকে পড়া গণতন্ত্রপন্থী যোদ্ধাদের উপর কড়া নজর রাখছে রাজ্য কর্তৃপক্ষ।রাজ্যের পুলিশ কর্মকর্তা ও প্রতিরোধ সংগ্রামের এক সদস্য জানান, মে মাসের শুরুতে মিয়ানমারের অন্তত ৫০ জন মিজোরামে একটি প্রশিক্ষণ শিবির গড়ে তুলেছিল। ভারতীয় আধা সামরিক বাহিনী শিবিরটি ভেঙে দেয়। এরপর শিবিরে অংশ নেওয়া সবাই মিয়ানমারে ফিরে যায়।মিয়ানমারের বিদ্রোহীরা সীমান্ত পেরিয়ে ভারতে আসার ব্যাপারে উদ্বেগ প্রকাশ করেছেন ভারত সরকারের এক ঊর্ধ্বতন কর্মকর্তা। তিনি বলেন, তাদের কারণে নাগা ও মনিপুরেও বিদ্রোহ জেগে উঠবে।মিয়ানমারে গত ১ ফেব্রুয়ারি সেনাবাহিনী অভ্যুত্থানের মাধ্যমে ক্ষমতা দখলের পর থেকেই দেশটিতে আন্দোলন-বিক্ষোভ চলছে। এ আন্দোলন দমন করতে গিয়ে অন্তত ৮৫০ জনকে হত্যা করেছে নিরাপত্তা বাহিনী। ",0
https://www.somoynews.tv/news/2021-06-11/%E0%A6%95%E0%A7%80-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A6%BF-%E0%A6%B9%E0%A6%AC%E0%A7%87-%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-,"যে শাস্তি হতে পারে সাকিবের","খেলার সময়","খেলা"," ১১ জুন, ২০২১","N/A","সাকিবের এমন অস্বাভাবিক আচরণের ঘটনাটি খতিয়ে দেখবে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম।","ঢাকা প্রিমিয়ার লিগে (ডিপিএল) শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব আল হাসান। এদিন বিশ্বসেরার অদ্ভুত আচরণে বিস্মিত সবাই।মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পেয়ারের খেলা বন্ধের সিদ্ধান্তে স্ট্যাম্প উপড়ে ফেলা। সবই হয়েছে আবাহনী মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও জড়িয়েছেন বাদানুবাদে। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন সাকিব।তবুও সাকিবের এমন অস্বাভাবিক আচরণের ঘটনাটি খতিয়ে দেখবে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ম্যাচের দুই আম্পায়ার ইমরান পারভেজ ও মাহফুজুর রহমান এবং ম্যাচ রেফারি মোরশেদুল আলমের প্রতিবেদনের জন্য অপেক্ষা করছে সিসিডিএম।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছেন, খেলার মাঠে অনেক কিছুই হয়। আজ আবাহনী-মোহামেডানের খেলা ছিল এবং এখানে বেশ উত্তেজনা ছিল, কিছু ঘটনাও ঘটেছে। সাকিব আল হাসানকে আমরা দেখতে পেয়েছি। এটা ফেসবুক লাইভ এবং ইউটিউব লাইভেও ছিল। এটা দুর্ভাগ্যজনক। ম্যাচ রেফারির দেওয়া প্রতিবেদনের ওপর নির্ভর করে নেওয়া হবে সাকিবের শাস্তির বিষয়ে সিদ্ধান্ত।কাজী ইনাম বলেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ম্যাচ রেফরি, আম্পায়ারা একটা প্রতিবেদন দেবেন। নিয়ম ভাঙলে কী হয়, সেটাও সবাই জানে। আম্পায়াররা যদি আচরণবিধির লেভেল টু লঙ্ঘনের অভিযোগ আনেন, তাহলে শাস্তি হবে দুই ম্যাচের নিষেধাজ্ঞা অথবা এক ম্যাচ নিষেধাজ্ঞা ও আর্থিক জরিমানা। আর যদি লেভেল ফোর ভঙ্গের অভিযোগ আনা হয়, তাহলে নিষেধাজ্ঞা হবে কমপক্ষে পাঁচ ম্যাচের।সিসিডিএম প্রধান আরও বলেন, ক্রিকেটে আম্পায়ারের সিদ্ধান্তই চূড়ান্ত। কখনও তার সিদ্ধান্ত আপনার পছন্দ নাও হতে পারে, কিন্তু খেলাটা তো চালিয়ে যেতে হবে। আমি জানি না সিদ্ধান্ত কী ছিল তবে আম্পায়ারের সিদ্ধান্তই চূড়ান্ত। ম্যাচের মধ্যে অনেক সময় কোনো কারণে খেলোয়াড় উত্তেজিত হয়ে যেতেই পারে, কিন্তু তাদের সবার বিশেষ করে সিনিয়র খেলোয়াড়দের অবশ্যই মেজাজ ধরে রাখতে হবে। দুর্ভাগ্যজনকভাবে আজকের ম্যাচে সেটা হয়নি।",0
https://www.somoynews.tv/news/2021-06-11/%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%AA%E0%A6%BF%E0%A6%81%E0%A6%A1%E0%A6%BC%E0%A6%BF%E0%A6%A4%E0%A7%87-%E0%A7%AC%E0%A7%AB-%E0%A6%AC%E0%A6%9B%E0%A6%B0-%E0%A6%AC%E0%A7%9F%E0%A6%B8%E0%A7%80-%E0%A6%B0%E0%A7%87%E0%A6%B2%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B8%E0%A7%81%E0%A6%9C%E0%A6%A8,"বিয়ে করেছেন রেলমন্ত্রী সুজন","নাজমুস সালেহীন","বাংলাদেশ"," ১১ জুন, ২০২১","N/A","গত ৫ জুন বিয়ে করেছেন রেলমন্ত্রী নুরুল ইসলাম সুজন৷ পাত্রী দিনাজপুরের বিরামপুর উপজেলার শাম্মী আকতার। উত্তরার একটি রেস্টুরেন্টে ২৫ লাখ টাকা দেনমোহরে তিনি বিয়ে করেছেন বলে নিশ্চিত করেছেন তার পারিবারিক এক ঘনিষ্টজন।","শাম্মী আকতার একটি বেসরকারি প্রতিষ্ঠানে প্রশাসনিক কর্মকর্তা হিসেবে কর্মরত আছেন। তিনি রেলমন্ত্রী নূরুল ইসলাম সুজনের পূর্ব পরিচিত। বিয়েতে মন্ত্রীর পরিবারের কেউ উপস্থিত ছিল না, অনেকটা পরিবারকে না জানিয়ে শুধুমাত্র বন্ধুদের নিয়ে বিয়ে সেরেছেন মন্ত্রী। শাম্মী আক্তারের আগেও বিয়ে হয়েছিল। ২০১১ সালে ডিভোর্স হয়েছে তার। সেই সংসারে তার একটি কন্যা সন্তান আছে। বর্তমানে তিনি উত্তরায় বসবাস করেন।ওইসূত্র জানায়, মন্ত্রী উত্তরায় তার স্ত্রী শাম্মীর বাড়িতেই অবস্থান করছেন। তবে মন্ত্রীর ছেলে-মেয়ে ও পরিবারের ঘনিষ্টজনরা না জানায় মন্ত্রী ব্যাপারটি এড়িয়ে যাচ্ছেন। তিনি জানান, মন্ত্রীর ছেলে-মেয়ে বিয়েতে রাজি না থাকায় পারিবারিক ঝামেলা চলছে।তবে মন্ত্রী বলেন, তিনি বিয়ের জন্য পাত্রী দেখছেন৷ অনেকেই সিভি দিচ্ছেন, যাচাই-বাছাই চলছে। কাউকে পছন্দ হলেই বিয়ে করবেন তিনি। শাম্মী আকতারের কথা জানতে চাইলে মন্ত্রী বলেন, অনেক মেয়েই দেখা হচ্ছে। শাম্মী তার পছন্দের তালিকায় রয়েছে। শাম্মীর ব্যাপারে খোঁজ খবর নেওয়া হচ্ছে। বিয়ে করেছেন কি না? এমন প্রশ্নের উত্তরে মন্ত্রী বলেন, কেবল কথা বার্তা এগোচ্ছে। সময় হলে সব জানতে পারবেন।৬৫ বছর বয়সী নূরুল ইসলাম সুজনের স্ত্রী নিলুফার জাহান ২০১৮ সালের ডিসেম্বরে একাদশ জাতীয় সংসদ নির্বাচনের আগ-মুহূর্তে মারা যান। তাদের এক ছেলে ও দুই মেয়ে রয়েছে। তিন সন্তানেরই বিয়ে হয়েছে। নূরুল ইসলাম ১৯৫৬ সালের ৫ জানুয়ারি পঞ্চগড়ে জন্মগ্রহণ করেন।পঞ্চগড়-২ (বোদা-দেবীগঞ্জ) আসন থেকে নবম, দশম এবং একাদশ জাতীয় সংসদের সদস্য নির্বাচিত হন তিনি। ২০১৮ সালে নির্বাচিত হওয়ার পর রেলমন্ত্রী হন সুজন।",1
https://www.somoynews.tv/news/2021-06-12/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A7%87%E0%A6%B0-%E0%A6%9B%E0%A7%81%E0%A6%9F%E0%A6%BF-%E0%A6%86%E0%A6%AC%E0%A6%BE%E0%A6%B0-%E0%A6%AC%E0%A6%BE%E0%A7%9C%E0%A6%B2,"আরও বাড়ল শিক্ষাপ্রতিষ্ঠানের ছুটি","শিক্ষা সময়","বাংলাদেশ"," ১২ জুন, ২০২১","N/A","দেশের বিভিন্ন অঞ্চলে করোনা পরিস্থিতি অবনতি হওয়ায় এবং দেশের কোনো কোনো অঞ্চলে আংশিকভাবে কঠোর লকডাউন কার্যকর থাকায় এ ছুটি আরও ১৭ দিন বাড়ানো হলো।","করোনাভাইরাস মহামারির মধ্যে দেশের মাধ্যমিক ও উচ্চমাধ্যমিক পর্যায়ের সব শিক্ষাপ্রতিষ্ঠানের চলমান ছুটি আগামী ৩০ জুন পর্যন্ত বাড়িয়েছে সরকার। শনিবার (১২ জুন) শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের স্বাক্ষরিত এক প্রেস বিজ্ঞপ্তিতে এ তথ্য জানান।এর আগে শিক্ষা প্রতিষ্ঠানের ছুটি কয়েক দফা বাড়িয়ে ১২ জুন পর্যন্ত করা হয়। ভার্চুয়াল সংবাদ সম্মেলনে এসে এ ঘোষণা দিয়েছিলেন শিক্ষামন্ত্রী দীপু মনি।মন্ত্রী বলেছিলেন, কোনো কোনো জেলায় সংক্রমণের হার বেশ বেড়েছে। সবগুলো বিষয় বিবেচনা করেই ১২ জুন পর্যন্ত ছুটি বাড়ানো হয়েছে। আশা করি অবস্থার উন্নতি হলে, ১৩ জুন থেকে আমরা শিক্ষা প্রতিষ্ঠান খুলে দিতে পারব।কিন্তু দেশের বিভিন্ন অঞ্চলে করোনা পরিস্থিতি আরও অবনতি হওয়ায় এবং দেশের কোন কোন অঞ্চলে আংশিকভাবে কঠোর লকডাউন কার্যকর থাকায় এ ছুটি আরও ১৭ দিন বাড়ানো হলো।করোনাভাইরাসের প্রাদুর্ভাবের পর গত বছরের ১৭ মার্চ থেকে দেশের সব শিক্ষা প্রতিষ্ঠান বন্ধ রয়েছে। সরকার কয়েক দফা শিক্ষা প্রতিষ্ঠান চালুর পরিকল্পনার কথা জানালেও মহামারী পরিস্থিতি স্বাভাবিক না হওয়ায় দফায় দফায় ছুটি বাড়াতে হয়েছে।এর আগে, গত ২৭ ফ্রেব্রুয়ারি শিক্ষা মন্ত্রী সংবাদ সম্মেলনে এসে ৩০ মার্চ থেকে স্কুল-কলেজ ও ২৪ মে থেকে বিশ্ববিদ্যালয় খোলার ঘোষণা দিয়েছিলেন। তবে দ্বিতীয় দফায় সংক্রমণ বাড়ায় সব শিক্ষা প্রতিষ্ঠানেই ছুটি বাড়াতে হয়েছে। এরপরই শিক্ষা প্রতিষ্ঠান খোলার দাবিতে দেশের বিভিন্ন স্থানে শিক্ষার্থীরা মানববন্ধন করে আসছিলেন। সেই দাবি এখন কিছুটা প্রশমিত হলেও এর মধ্যেই ছুটি আরেক দফা বাড়ানোর সিদ্ধান্ত জানাল সরকার।",0
https://www.somoynews.tv/news/2021-06-11/%E0%A6%AE%E0%A6%BE%E0%A6%A0%E0%A7%87%E0%A6%87-%E0%A6%B2%E0%A6%BE%E0%A6%A5%E0%A6%BF-%E0%A6%AE%E0%A7%87%E0%A6%B0%E0%A7%87-%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA-%E0%A6%AD%E0%A6%BE%E0%A6%99%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"মাঠেই লাথি মেরে স্ট্যাম্প ভাঙলেন সাকিব","খেলার সময়","খেলা"," ১১ জুন, ২০২১","N/A","নিষেধাজ্ঞা থেকে ফিরে ঢাকা প্রিমিয়ার লিগে সাত ম্যাচ খেলেও এখন পর্যন্ত একটি হাফসেঞ্চুরি পাননি সাকিব আল হাসান। কিন্তু এবার আরেক কাণ্ড করে বসলেন তিনি। লাথি মেরে স্ট্যাম্প ভাঙলেন বিশ্ব সেরা অল রাউন্ডার।"," শুক্রবার (১১ জুন) চিরপ্রতিদ্বন্দ্বী আবাহনীর বিপক্ষে মাঠে নামে মোহামেডান।এদিন, সাকিব ও মাহমুদুল হাসানের (৩০) ব্যাটিংয়ে মোহামেডান নির্ধারিত ২০ ওভারে ৬ উইকেট হারিয়ে ১৪৫ রান সংগ্রহ করেছে। এই রানে জিততে গেলে মোহামেডানকে পুরনো ইতিহাস পাল্টাতে হবে।১৪৬ রানের লক্ষ্যে খেলতে নেমে ৯ রানেই ৩ উইকেট হারিয়ে চিরপ্রতিদ্বন্দ্বী মোহামেডানের বিপক্ষে রীতিমতো ধুঁকতে থাকে আবাহনী। নাজমুল হোসেন শান্ত আর মুশফিকুর রহিম দলকে বিপদ থেকে বাঁচাতে চেষ্টা করছেন।আবাহনীর তখন ৩ উইকেটে ২১ রান। পঞ্চম ওভারে বল হাতে তুলে নেন সাকিব আল হাসান। ওভারের পঞ্চম বলটিই আঘাত হানে আবাহনী অধিনায়ক মুশফিকুর রহিম প্যাডে। সাকিব এলবিডব্লিউয়ের আবেদন করেন, কিন্তু আম্পায়ার তাতে অনড়।কিন্তু এরপরই বিতর্কিত এক কাণ্ড ঘটিয়ে বসেন মোহামেডান অধিনায়ক। আম্পায়ারের সিদ্ধান্তে অসন্তুষ্ট সাকিব রাগে ক্ষোভে উইকেটে লাথি মেরে ননস্ট্রাইকের উইকেট ভেঙে ফেলেন। সাকিব ওখানেই থামেননি। গালিগালাজ দিতে দিতে মাঠ থেকে বেরিয়ে যান। আবাহনী ড্রেসিংরুম থেকে বেরিয়ে আসেন কোচ খালেদ মাহমুদ সুজন।সাকিবকে টেনে নিজেদের ড্রেসিংরুমে নিয়ে আসার চেষ্টা করেন। ওখানে চলে দুই দলের কথার লড়াই। পরের ওভার শেষে ফের স্টাম্প তুলে আছাড়ও মারেন সাকিব!আবাহনী-মোহামেডান ম্যাচের উত্তেজনা ছাপিয়ে আলোচনায় এখন সাকিব আল হাসানের এ কাণ্ড! এমন আচরণের জন্য বাংলাদেশের সুপারস্টার এ ক্রিকেটারকে শৃঙ্খলাভঙ্গের শাস্তির মুখে পড়তে হতে পারে এমন আশঙ্কাও করা হচ্ছে। ",0
https://www.somoynews.tv/news/2021-06-12/%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%87%E0%A6%B8%E0%A7%8D%E0%A6%AF%E0%A7%81%E0%A6%A4%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B6%E0%A6%BF%E0%A6%B6%E0%A6%BF%E0%A6%B0,"সাকিবের স্ট্যাম্পে লাথি দেওয়া নিয়ে যা বললেন শিশির","স্পোর্টস ডেস্ক","খেলা"," ১২ জুন, ২০২১","N/A","সাকিবের প্রতিবাদকে পরোক্ষভাবে সমর্থন দিলেন তার স্ত্রী শিশির","আবাহনী-মোহামেডান ম্যাচে সাকিব কাণ্ডে আলোচনা-সমালোচনায় সরব ক্রিকেটপাড়া। শুধু তাই নয়, আম্পায়ার আউটের আবেদনে সাড়া না দেওয়ায় স্ট্যাম্পে লাথি দেওয়ার ঘটনায় তর্ক-বিতর্ক চলছে সামাজিক যোগাযোগ মাধ্যমেও। এবার সরব হয়েছেন সাকিবের স্ত্রী উম্মে আহমেদ শিশির। তিনি পরোক্ষভাবে সাকিবের ক্রিকেটের স্বার্থে ‘অন্যায়-অনিয়মের প্রতিবাদকে’ সমর্থনই করেছেন।সংবাদমাধ্যমে একপাক্ষিকভাবে সাকিব আল হাসানের সমালোচনা করাকে ইতিবাচকভাবে নেননি শিশির। নিজের ফেসবুক পেজে তিনি সত্যিকারের ক্রিকেটপ্রেমীদের সচেতন হওয়ার অনুরোধ জানিয়েছেন।শিশির তার ভেরিফায়েড ফেসবুক পেজে লিখেছেন, ‘এই ঘটনাটাকে সংবাদমাধ্যমের মতোই আমি উপভোগ করছি, অবশেষে কিছু একটা দেখানোর মতো খবর এসেছে টিভিতে! অন্যায়ের বিরুদ্ধে সাহস দেখিয়ে প্রতিবাদ করার জন্য একজনকে যেভাবে সাধারণ মানুষ সমর্থন দিচ্ছে, সেটা দেখতে পারা সত্যিই দারুণ ব্যাপার।’তিনি আরও লিখেছেন, ‘তবে মূল বিষয়টা যেভাবে সংবাদমাধ্যম এড়িয়ে গিয়ে তার রাগ দেখানোর ব্যাপারটাই তুলে ধরছে, সেটা খুবই দুঃখজনক। মূল বিষয়টা হচ্ছে আম্পায়ারদের একের পর এক দৃষ্টিকটু সিদ্ধান্ত দিয়ে যাওয়া। কিন্তু যেসব শিরোনাম দেওয়া হচ্ছে, সেটা সত্যিই দুঃখজনক। আমার মতে এটা তার বিরুদ্ধে একটা কূটচাল। এর মাধ্যমে যে কোনো পরিস্থিতিতে তাকেই খলনায়ক বানানো হয়। যদি ক্রিকেটপ্রেমী হয়ে থাকেন তাহলে নিজের কার্যকলাপ নিয়ে সতর্ক হোন।’",1
https://www.somoynews.tv/news/2021-06-11/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A6%B0-%E0%A6%9F%E0%A6%BF%E0%A6%95%E0%A6%BE-%E0%A6%A8%E0%A7%87%E0%A7%9F%E0%A6%BE%E0%A6%B0-%E0%A6%AA%E0%A6%B0%E0%A7%87%E0%A6%87-%E0%A6%B9%E0%A6%BE%E0%A6%A4%E0%A7%87-%E0%A6%86%E0%A6%9F%E0%A6%95%E0%A7%87-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%9A%E0%A6%BE%E0%A6%AE%E0%A6%9A-%E0%A6%95%E0%A7%9F%E0%A7%87%E0%A6%A8!,"করোনার টিকা নেয়ার পরেই হাতে আটকে যাচ্ছে চামচ-কয়েন!","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","মহামারি করোনা ভাইরাসে বিপর্যস্ত ভারত। করোনা মহামারি ঠেকাতে জোরদার টিকাকরণ চলছে ভারতে। এরই মধ্যে টিকা নিয়ে এক অদ্ভুত সংবাদ প্রকাশিত হয়েছে ভারতীয় গণমাধ্যমে। ভারতীয় সংবাদ মাধ্যম আনন্দবাজার জানায়, মহারাষ্ট্রের নাসিকের এক ব্যক্তির দাবি করোনার টিকা কোভিশিল্ডের দুই ডোজ নেয়ার পরে তার শরীরে তৈরি হয়েছে চুম্বকীয় ক্ষেত্র।","৭১ বছরের অরবিন্দ সোনার দাবি করেছেন, যে যে হাতে টিকা নিয়েছেন সেখানে নাকি স্টিলের হাতা, চামচ, কয়েন সবই নাকি আটকে যাচ্ছে । শুধু দাবি নয়, তাঁর হাতে স্টিলের বিভিন্ন জিনিস ‘চুম্বকের টানে’ আটকে ধরার একটি ভিডিও ছড়িয়ে পড়েছে সামাজিক যোগাযোগ মাধ্যমে। যা দেখে স্বাভাবিকভাবেই বিষয়টি নিয়ে কৌতুহল বাড়ছে ভারতীয় নেটিজেনদের মধ্যে।অরবিন্দ সোনা নাসিকের শিবাজি চক এলাকার বাসিন্দা। সামাজিক যোগাযোগ মাধ্যমে ছড়িয়ে পড়া ভিডিওতে দেখা যাচ্ছে অরবিন্দের ডান হাতে স্টিলের খুন্তি, কয়েন চেপে ধরার পর আটকে থাকছে। অরবিন্দের দাবি, এই ঘটনার দিন দুয়েক আগেই তিনি নিয়েছিলেন কোভিডের টিকা। এই ভিডিয়ো শেয়ার করে নেটিজেনদের একাংশ লিখছেন, ‘কোভিশিল্ড নেওয়ার ফল।’এদিকে ওই ব্যক্তির দাবি নিয়ে ভারতের সেন্টার ফর ডিজিজ কন্ট্রোল অ্যান্ড প্রিভেনশন (সিডিসি) জানায়, কোভিডের টিকা নিয়ে কোনও ব্যক্তির শরীরেই চুম্বক ক্ষেত্র তৈরি হওয়া সম্ভব নয়। যদিও এই বিষয়টি নিয়ে সেই জেলার প্রধান স্বাস্থ্য কর্মকর্তা কোনও মন্তব্য করতে চাননি। বিষয়টি সম্পূর্ণ ভিত্তিহীন দাবি করে ভারতের প্রেস ইনফরমেশন ব্যুরো (পিআইবি) একটি টুইট করেছে। সেখানে বলা হয়, ‘ কোভিড টিকা নিয়ে চুম্বকীয় ক্ষেত্র তৈরির দাবি সামাজিক মাধ্যমে ছড়িয়ে পড়েছে। তা কোন ভাবেই সম্ভব নয়।’",0
https://www.somoynews.tv/news/2021-06-12/%E0%A6%AD%E0%A7%9F%E0%A7%87-%E0%A6%AB%E0%A7%8B%E0%A6%A8-%E0%A6%A7%E0%A6%B0%E0%A6%9B%E0%A6%BF-%E0%A6%A8%E0%A6%BE--%E0%A6%AA%E0%A6%BE%E0%A6%AA%E0%A6%A8,"ভয়ে ফোন ধরছি না: পাপন","খেলার সময়","খেলা"," ১২ জুন, ২০২১","N/A","ঘরোয়া ক্রিকেটের একটি ম্যাচে সাকিব আল হাসানের স্ট্যাম্প উপড়ে ফেলা ও লাথি মারার ঘটনায় বাংলাদেশ ক্রিকেট বোর্ডের (বিসিবি) সভাপতি নাজমুল হাসান পাপন বলেছেন, বেইজ্জতির চরমে চলে গেছে বাংলাদেশ ক্রিকেট।","শনিবার (১২ জুন) সংবাদমাধ্যমকে তিনি বলেন, বিষয়টা আন্তর্জাতিকভাবে এত বেশি ছড়িয়ে পড়েছে, আমাকে এত দেশ থেকে ফোন করছে। আমি ভয়ে ফোন ধরছি না।ঘরোয়া ক্রিকেটের পাতানো ম্যাচের বিষয়টি খতিয়ে দেখার কথা জানিয়ে বিসিবি বস বলেন, যতক্ষণ না পর্যন্ত আমরা এ সমস্যার সমাধান বের করছি আমার মনে হয় এই ঘরোয়া ক্রিকেট খেলার কোনো মানে হয় না।তিনি আরও বলেন, মানুষ যা বলে, যেই খেলায় আগে থেকেই সব ঠিক করা আছে। তাই যদি হয়, তাহলে এই খেলার তো কোনো মানে নেই।প্রসঙ্গত, অখেলোয়াড় সুলভ আচরণ করায় ঘরোয়া ক্রিকেটে ৩ ম্যাচ নিষিদ্ধ করা হয়েছে সাকিব আল হাসানকে। এছাড়া তাকে ৫ লাখ টাকা জরিমানাও করা হয়েছে। নিষেধাজ্ঞা শুরু হবে আগামী ম্যাচ থেকেই।শনিবার (১২ জুন) দুপুরের পর ম্যাচ রেফারি মোরশেদুল আলমের পাঠানো শাস্তির নোটিশ হাতে পান ওয়েস্টিন হোটেলে থাকা সাকিব আল হাসান। চিঠিতে সাকিবের বিরুদ্ধে লেভেল-৩ পর্যায়ের আচরণবিধি ভাঙার অভিযোগ আনা হয়েছে। ক্রিকেট সুপারস্টারও অপরাধ স্বীকার করে নিয়ে চিঠিতে স্বাক্ষর করে দেওয়ায় এই শাস্তিই বহাল রইল। শাস্তির ব্যাপারে আপত্তি থাকলে শুনানিতে ডাকা হতো তাকে।ঢাকা প্রিমিয়ার লিগে (ডিপিএল) শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব আল হাসান। এদিন বিশ্বসেরার অদ্ভুত আচরণে বিস্মিত সবাই।মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।ওই ম্যাচে দুই অপরাধের জন্যই ন্যূনতম ম্যাচে বহিষ্কার করা হয়েছে সাকিবকে। প্রথম অপরাধের জন্য এক ম্যাচ ও দ্বিতীয় অপরাধের জন্য ২ ম্যাচ নিষিদ্ধ করা হয়েছে তাকে।",0
https://www.somoynews.tv/news/2021-06-13/%E0%A6%AA%E0%A6%B0%E0%A6%BF%E0%A6%AE%E0%A6%A8%E0%A6%BF%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%93-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE--%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%95%E0%A6%BE%E0%A6%B0-%E0%A6%9A%E0%A7%87%E0%A7%9F%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%96%E0%A7%87%E0%A6%BE%E0%A6%B2%E0%A6%BE-%E0%A6%9A%E0%A6%BF%E0%A6%A0%E0%A6%BF,"পরীমনিকে ধর্ষণ ও হত্যাচেষ্টা, বিচার চাইলেন প্রধানমন্ত্রীর কাছে","বিনোদন ডেস্ক","বিনোদন ও লাইফস্টাইল"," ১৩ জুন, ২০২১","N/A","প্রতিকার চেয়ে প্রধানমন্ত্রীর কাছে খোলা চিঠি দিয়েছেন পরীমনি","দেশের জনপ্রিয় চলচ্চিত্র অভিনেত্রী পরীমনিকে ধর্ষণ ও হত্যাচেষ্টা করা হয়েছে।রোববার (১৩ জুন) সন্ধ্যায় ব্যক্তিগত ভেরিফায়েড ফেসবুক পেজে  এ তথ্য জানিয়েছেন তিনি।এর প্রতিকার চেয়ে প্রধানমন্ত্রী শেখ হাসিনাকে উদ্দেশ্য করে খোলা চিঠি পোস্ট করেছেন পরীমনি। সময়নিউজের পাঠকদের জন্য খোলা চিঠি হুবহু তুলে ধরা হলো-বরাবর, 
মাননীয় প্রধানমন্ত্রী শেখ হাসিনা। 
আমি পরীমণি। এই দেশের একজন বাধ্যগত নাগরিক। আমার পেশা চলচ্চিত্র। 
আমি শারীরিক নির্যাতনের শিকার হয়েছি।
আমাকে রেপ এবং হত্যা করার চেষ্টা করা হয়েছে। 
আমি এর বিচার চাই।
এই বিচার কই চাইবো আমি? কোথায় চাইবো? কে করবে সঠিক বিচার ? আমি খুঁজে পাইনি গত চার দিন ধরে। থানা থেকে শুরু করে আমাদের চলচ্চিত্রবন্ধু বেনজির আহমেদ আইজিপি
স্যার! আমি কাউকে পাইনা মা। 
যাদেরকে পেয়েছি সবাই শুধু ঘটনা বিস্তারিত জেনে, দেখছি বলে চুপ হয়ে যায়! 
আমি মেয়ে, আমি নায়িকা, তার আগে আমি মানুষ। আমি চুপ করে থাকতে পারিনা। আজ আমার সাথে যা হয়েছে তা যদি আমি কেবল মেয়ে বলে, লোকে কি বলবে এই গিলানো বাক্য মেনে নিয়ে চুপ হয়ে যাই, তাহলে অনেকের মত (যাদের অনেক নাম এক্ষুনি মনে পরে গেল) তাদের মত আমিও কেবল তাদের দল ভারী করতে চলেছি হয়তো।
আফসোস ছাড়া কারোর কি করবার থাকবে তখন! 
আমি তাদের মত চুপ কি করে থাকতে পারি মা? 
আমি তো আপনাকে দেখিনি চুপ থেকে কোন অন্যায় মেনে নিতে!
আমার মা যখন মারা যান তখন আমার বয়স আড়াই বছর। এতদিনে কখনো আমার এক মুহুর্ত মাকে খুব দরকার এখন,
মনে হয়নি এটা। আজ মনে হচ্ছে , ভিষন রকম মনে হচ্ছে মাকে দরকার ,একটু শক্ত করে জড়িয়ে ধরার জন্যে দরকার। 
আমার আপনাকে দরকার মা। আমার এখন বেঁচে থাকার জন্যে আপনাকে দরকার মা। 
মা আমি বাচঁতে চাই। 
আমাকে বাঁচিয়ে নাও মা। 
 ",0
https://www.somoynews.tv/news/2021-06-13/%E0%A6%B8%E0%A6%B9%E0%A6%B8%E0%A6%BE-%E0%A6%96%E0%A7%81%E0%A6%B2%E0%A6%9B%E0%A7%87-%E0%A6%A8%E0%A6%BE-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8--%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"সহসা খুলছে না শিক্ষাপ্রতিষ্ঠান: শিক্ষামন্ত্রী","মহানগর ডেস্ক","শিক্ষা"," ১৩ জুন, ২০২১","N/A","শিক্ষামন্ত্রী আসন্ন এসএসসি ও এইচএসসি পরীক্ষার্থীদের ঘরে বসে পরীক্ষার প্রস্তুতি নেওয়ার পরামর্শ দিয়েছেন।","করোনা পরিস্থিতির উন্নতি না হলে সহসাই শিক্ষা প্রতিষ্ঠান খুলছে না বলে জানিয়েছেন শিক্ষামন্ত্রী ডা. দীপু মনি।রোববার (১৩ জুন) দুপুরে জাতীয় প্রেসক্লাবে এক আলোচনা সভা শেষে সাংবাদিকদের প্রশ্নের জবাবে তিনি একথা বলেন। মন্ত্রী এসএসসি ও এইচএসসি পরীক্ষার্থীদের ঘরে বসেই প্রস্তুতি নেয়ার পরামর্শ দেন।এ সময় শিক্ষামন্ত্রী বলেন, শিক্ষার্থী ও অভিভাবকদের কাছে অনুরোধ তারা বাড়িতে বসে স্বাভাবিক পড়ালেখা চালিয়ে যাক। তারা ক্ষতিগ্রস্ত হয় এমন কোনো সিদ্ধান্ত আমরা নেবো না। পরীক্ষা হলে কিভাবে হবে, না হলেও বিকল্প কি করা যায় সে বিষয়েও আমরা ভাবছি। এদিকে করোনাভাইরাস মহামারির মধ্যে দেশের মাধ্যমিক ও উচ্চমাধ্যমিক পর্যায়ের সব শিক্ষাপ্রতিষ্ঠানের চলমান ছুটি আগামী ৩০ জুন পর্যন্ত বাড়িয়েছে সরকার। শনিবার (১২ জুন) শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের স্বাক্ষরিত এক প্রেস বিজ্ঞপ্তিতে এ তথ্য জানান।এর আগে শিক্ষাপ্রতিষ্ঠানের ছুটি কয়েক দফা বাড়িয়ে ১২ জুন পর্যন্ত করা হয়। ভার্চুয়াল সংবাদ সম্মেলনে এসে এ ঘোষণা দিয়েছিলেন শিক্ষামন্ত্রী দীপু মনি।মন্ত্রী বলেছিলেন, কোনো কোনো জেলায় সংক্রমণের হার বেশ বেড়েছে। সব বিষয় বিবেচনা করেই ১২ জুন পর্যন্ত ছুটি বাড়ানো হয়েছে। আশা করি অবস্থার উন্নতি হলে, ১৩ জুন থেকে আমরা শিক্ষাপ্রতিষ্ঠান খুলে দিতে পারব।কিন্তু দেশের বিভিন্ন অঞ্চলে করোনা পরিস্থিতি আরও অবনতি হওয়ায় এবং দেশের কোনো কোনো অঞ্চলে আংশিকভাবে কঠোর লকডাউন কার্যকর থাকায় এ ছুটি আরও ১৭ দিন বাড়ানো হলো।করোনাভাইরাসের প্রাদুর্ভাবের পর গত বছরের ১৭ মার্চ থেকে দেশের সব শিক্ষাপ্রতিষ্ঠান বন্ধ রয়েছে। সরকার কয়েক দফা শিক্ষাপ্রতিষ্ঠান চালুর পরিকল্পনার কথা জানালেও মহামারি পরিস্থিতি স্বাভাবিক না হওয়ায় দফায় দফায় ছুটি বাড়াতে হয়েছে।এর আগে, গত ২৭ ফ্রেব্রুয়ারি শিক্ষামন্ত্রী সংবাদ সম্মেলনে এসে ৩০ মার্চ থেকে স্কুল-কলেজ ও ২৪ মে থেকে বিশ্ববিদ্যালয় খোলার ঘোষণা দিয়েছিলেন। তবে দ্বিতীয় দফায় সংক্রমণ বাড়ায় সব শিক্ষাপ্রতিষ্ঠানেই ছুটি বাড়াতে হয়েছে। এরপরই শিক্ষাপ্রতিষ্ঠান খোলার দাবিতে দেশের বিভিন্ন স্থানে শিক্ষার্থীরা মানববন্ধন করে আসছিলেন। সেই দাবি এখন কিছুটা প্রশমিত হলেও এর মধ্যেই ছুটি আরেক দফা বাড়ানোর সিদ্ধান্ত জানাল সরকার।",0
https://www.somoynews.tv/news/2021-06-11/%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%86%E0%A6%AA%E0%A6%A1%E0%A7%87%E0%A6%9F,"দেশে করোনায় মৃত্যু ছাড়াল ১৩ হাজার","মহানগর ডেস্ক","স্বাস্থ্য"," ১১ জুন, ২০২১","N/A","বিশ্বব্যাপী তাণ্ডব চালানো মহামারি করোনাভাইরাসে দেশে গত ২৪ ঘণ্টায় মারা গেছেন আরও ৪৩ জন। এ নিয়ে মোট মৃতের সংখ্যা দাঁড়িয়েছে ১৩ হাজার ৩২ জনে। এছাড়া গত ২৪ ঘণ্টায় দেশে নতুন করে করোনা পজিটিভ হয়েছেন আরও ২ হাজার ৪৫৪ জন। এ নিয়ে দেশে এখন পর্যন্ত মোট করোনা আক্রান্তের সংখ্যা ৮ লাখ ২২ হাজার ৮৪৯ জন।","শুক্রবার (১১ জুন) বিকেলে স্বাস্থ্য অধিদপ্তর থেকে এ তথ্য জানানো হয়েছে। এছাড়া গত ২৪ ঘণ্টায় সুস্থ হয়েছেন ২ হাজার ২৮৬ জন। এ নিয়ে মোট সুস্থ হয়েছেন ৭ লাখ ৬১ হাজার ৯১৬ জন। এদিন মোট নমুনা পরীক্ষা করা হয় ১৮ হাজার ৫৩৫ জনের। ২৪ ঘণ্টায় শনাক্তের হার ১৩ দশমিক ২৪ শতাংশ।এর আগে বৃহস্পতিবার (১০ জুন) দেশে করোনায় ৪০ জনের মৃত্যুর খবর দেয় স্বাস্থ্য অধিদপ্তর। এছাড়া আরও ২ হাজার ৫৭৬ জনের করোনা শনাক্তের কথাও জানানো হয়।এদিকে করোনাভাইরাসে আক্রান্ত ও প্রাণহানির পরিসংখ্যান রাখা ওয়েবসাইট ওয়ার্ল্ডওমিটারের তথ্যানুযায়ী, বৃহস্পতিবার (১০ জুন) সকাল ৮টা পর্যন্ত পূর্ববর্তী ২৪ ঘণ্টায় বিশ্বে মারা গেছেন আরও ১০ হাজার ২৩১ জন এবং আক্রান্ত হয়েছেন ৩ লাখ ৬২ হাজার ৫১৩ জন। আর গতকাল বুধবার (৯ জুন) বিশ্বে মৃত্যুর সংখ্যা ছিল ১০ হাজার ১৬৪ জন এবং আক্রান্ত ছিল ৩ লাখ ৫৯ হাজার ১২৭ জন। ফলে আক্রান্ত ও মৃত্যু আবারও বেড়ে গেছে।বিশ্বে এখন পর্যন্ত মোট করোনায় মৃত্যু হয়েছে ৩৭ লাখ ৭৬ হাজার ২৬১ জন এবং আক্রান্ত হয়েছেন ১৭ কোটি ৫১ লাখ ৫৮ হাজার ৭৫০ জন। এদের মধ্যে সুস্থ হয়ে বাড়ি ফিরেছেন ১৫ কোটি ৮৬ লাখ ৬৮ হাজার ৯৩৮ জন।করোনায় এখন পর্যন্ত সবচেয়ে বেশি সংক্রমণ ও মৃত্যু হয়েছে বিশ্বের ক্ষমতাধর দেশ যুক্তরাষ্ট্রে। তালিকায় শীর্ষে থাকা দেশটিতে এখন পর্যন্ত করোনা সংক্রমিত হয়েছেন ৩ কোটি ৪২ লাখ ৬৪ হাজার ৭২৭ জন। মৃত্যু হয়েছে ৬ লাখ ১৩ হাজার ৪৯৪ জনের।আক্রান্তে দ্বিতীয় ও মৃত্যুতে তৃতীয় অবস্থানে থাকা ভারতে এখন পর্যন্ত মোট সংক্রমিত হয়েছেন ২ কোটি ৯১ লাখ ৮২ হাজার ৭২ জন এবং এখন পর্যন্ত মোট মৃত্যু হয়েছে ৩ লাখ ৫৯ হাজার ৬৯৫ জনের।আক্রান্তে তৃতীয় এবং মৃত্যুতে দ্বিতীয় অবস্থানে থাকা ব্রাজিলে এখন পর্যন্ত করোনায় এক কোটি ৭১ লাখ ২৫ হাজার ৩৫৭ জন সংক্রমিত হয়েছেন। মৃত্যু হয়েছে ৪ লাখ ৭৯ হাজার ৭৯১ জনের।আক্রান্তের দিক থেকে চতুর্থ স্থানে রয়েছে ফ্রান্স। দেশটিতে এখন পর্যন্ত করোনায় আক্রান্ত হয়েছেন ৫৭ লাখ ২৫ হাজার ৪৯২ জন। ভাইরাসটিতে মারা গেছেন এক লাখ ১০ হাজার ২০২ জন।এ তালিকায় পঞ্চম স্থানে রয়েছে তুরস্ক। দেশটিতে এখন পর্যন্ত করোনায় সংক্রমিত হয়েছেন ৫৩ লাখ ৬ হাজার ৬৯০ জন। এর মধ্যে মারা গেছেন ৪৮ হাজার ৪২৮ জন।এদিকে আক্রান্তের তালিকায় রাশিয়া ষষ্ঠ, যুক্তরাজ্য সপ্তম, ইতালি অষ্টম, আর্জেন্টিনা নবম এবং জার্মানি দশম স্থানে রয়েছে। এ ছাড়া বাংলাদেশের অবস্থান ৩২তম।২০১৯ সালের ডিসেম্বরের শেষ দিকে চীনের হুবেই প্রদেশের উহান থেকে করোনাভাইরাস সংক্রমণ শুরু হয়। এখন পর্যন্ত বাংলাদেশসহ বিশ্বের ২১৮টি দেশ ও অঞ্চলে ছড়িয়ে পড়েছে কোভিড-১৯।",0
https://www.somoynews.tv/news/2021-06-12/%E0%A6%AC%E0%A6%AC%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B0-%E0%A6%85%E0%A6%AD%E0%A6%BF%E0%A6%A8%E0%A6%AC-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%A3%E0%A6%BE,"ববি শিক্ষার্থীর অভিনব প্রতারণা","শিক্ষা সময়","বাংলাদেশ"," ১২ জুন, ২০২১","N/A","বরিশাল বিশ্ববিদ্যালয়ের প্রশাসনের কাছে অভিযুক্ত ওই শিক্ষার্থী সব সময় নিজেকে জয় বাংলা ইয়ুথ অ্যাওয়ার্ড-২০২০ প্রাপ্ত সংগঠনের প্রতিষ্ঠাতা ও সভাপতি দাবি করলেও বাস্তবে ওই সংগঠন জয় বাংলা ইয়ুথ অ্যাওয়ার্ড পায়নি।","বিনা অনুমতিতে অন্য সংগঠনের ক্রেস্ট ও ছবি ব্যবহার করে ডিজিটাল জালিয়াতির অভিযোগে অভিযুক্ত সেই বরিশাল বিশ্ববিদ্যালয়ের (ববি) শিক্ষার্থী শাহবাজ মিঞা শোভনের বিরুদ্ধে এবার আরো চাঞ্চল্যকর তথ্য পাওয়া গেছে। অভিযুক্ত শিক্ষার্থী কম্পিউটার বিজ্ঞান ও প্রকৌশল (সিএসই) বিভাগে অধ্যয়নরত।গত ৬ জুন একটি পত্রিকায় 'ববি শিক্ষার্থীর বিরুদ্ধে ডিজিটাল জালিয়াতির অভিযোগ' শিরোনামে সংবাদ প্রকাশের পর বিষয়টি সকলের সামনে আসে এবং একে একে সকলে মুখ খুলতে শুরু করেছেন। এছাড়া তার বিরুদ্ধে মধ্যরাতে শিক্ষার্থী হামলার মতো গুরুতর ঘটনার একটি অভিযোগ বিচারাধীন অবস্থায় রয়েছে।বরিশাল বিশ্ববিদ্যালয়ের প্রশাসনের কাছে অভিযুক্ত ওই শিক্ষার্থী সবসময় নিজেকে জয় বাংলা ইয়ুথ অ্যাওয়ার্ড-২০২০ প্রাপ্ত সংগঠনের প্রতিষ্ঠাতা ও সভাপতি দাবি করলেও বাস্তবে ওই সংগঠন জয় বাংলা ইয়ুথ অ্যাওয়ার্ড পায়নি। বর্তমানেও তিনি জয় বাংলা ইয়ুথ অ্যাওয়ার্ড প্রাপ্ত বলে সর্বমহলে প্রচার করলেও বাস্তবতা ভিন্ন।১৭ নভেম্বর ২০২০ প্রধানমন্ত্রীর তথ্য ও প্রযুক্তি বিষয়ক উপদেষ্টা সজীব ওয়াজেদ জয় 'জয় বাংলা ইয়ুথ অ্যাওয়ার্ড-২০২০' এর বিজয়ী হিসেবে ৩০টি সংগঠনের নাম ঘোষণা করে যেখানে ঐ শিক্ষার্থীর সংগঠন জাগ্রত তারুণ্যের নাম নেই। এছাড়া অ্যাওয়ার্ড প্রাপ্তির ক্ষেত্রে তিনি যে সকল কর্মকাণ্ডের ছবি দিয়েছেন তা নিয়েও আছে ধোঁয়াশা।এর আগে গত ১৬ নভেম্বর ২০২০ তারিখ ইয়াং বাংলা কর্তৃক প্রায় ৬০০টি আবেদনকারী সংগঠন থেকে ৪৭ জন ফাইনালিস্টের সংগঠনের নাম ঘোষণা করে এবং সেখান থেকেই পরবর্তীতে বিভিন্ন ক্যাটাগরি ও সাব ক্যাটাগরিতে ৩০টি সংগঠন কে বিজয়ী ঘোষণা করা হয়। ফাইনালিস্টের তালিকায় ৪৪ তম অবস্থানে ছিলো জাগ্রত তারুণ্য। ফলে তিনি বিজয়ীদের নাম ঘোষণার ভার্চুয়াল অনুষ্ঠানে অংশগ্রহণের সুযোগ পান। সেই ছবি ব্যবহার করে ঐ শিক্ষার্থী সর্বমহলে জয় বাংলা ইয়ুথ অ্যাওয়ার্ড প্রাপ্ত বলে প্রচার করছেন।এ বিষয়ে সেন্টার ফর রিসার্চ অ্যান্ড ইনফরমেশন (সিআরআই) এর সমন্বয়ক তন্ময় আহমেদ বলেন, ‘টপ ফিফটির মধ্যে থাকলেই যে অ্যাওয়ার্ড প্রাপ্ত সেটা বলা যাবে না। তবে তারা কোনো না কোনোভাবেই ইয়াং বাংলার সঙ্গে কানেক্টেড যার জন্য বিভিন্ন সময় প্রোগ্রামে ডাকা হয়। তার মানে এই না যে তারা অ্যাওয়ার্ডপ্রাপ্ত। যদি ফাইনালে অংশগ্রহণ করে বিজয়ী না হয়েও কেউ দাবি করে থাকে অ্যাওয়ার্ড প্রাপ্ত তবে সেটা অবশ্যই ভুল।’এ বিষয়ে বাংলাদেশ মডেল ইয়ুথ পার্লামেন্ট (প্রতীকী যুব সংসদ) প্রতিষ্ঠাতা ও চেয়ারপার্সন মো. আমিনুল ইসলাম (ফিরোজ মোস্তফা) বলেন, "জয় বাংলা ইয়ুথ অ্যাওয়ার্ড এর জন্য ২০২০ সালে ৩০টি সংগঠনকে জয়বাংলা ইয়ুথ অ্যাওয়ার্ড বিজয়ী করে এবং ৪৭টি সংগঠনকে অ্যাওয়ার্ডের জন্য টপ ফাইনালিস্ট নির্বাচিত করা হয়। আমার জানামতে জাগ্রত তারুণ্য টপ ফাইনালিস্ট এ ৪৪ নম্বরে ছিল। জাগ্রত তারুণ্যকে জয় বাংলা ইয়ুথ অ্যাওয়ার্ডে অংশ নিতে আমি সব ধরনের পরামর্শ দিয়েছিলাম। তাদের যে কোন ইতিবাচক কাজে আমরা অবশ্যই খুশি। কিন্তু তাই বলে তারা নেতিবাচক কোনো কাজের সাথে যুক্ত হলে আমরা যারা যুব সংগঠন করি তারা কেউ সাপোর্ট করবো না। শোভন ও শাহেদ দুই ভাইকে আমি ব্যক্তিগতভাবে চিনি তারা কেন এমনটি করছে তা আপনার কাছ থেকে শুনে আমি বিব্রত বোধ করছি। কারন আমাদের নেটওয়ার্ক ইয়ুথ নেট ফর ক্লাইমেট জাস্টিস  ২০১৭ সালে জয় বাংলা ইয়ুথ অ্যাওয়ার্ড অর্জন করে।"এ বিষয়ে অভিযুক্ত শাহবাজ মিঞা শোভনের সাথে কথা হলে তিনি সংবাদকর্মীকে মানহানি মামলা করার হুমকি দেন। সোহাগ/",0
https://www.somoynews.tv/news/2021-06-12/%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%86%E0%A6%AA%E0%A6%A1%E0%A7%87%E0%A6%9F-8ac7edf428,"দেশে করোনায় মৃত্যু-আক্রান্তের সর্বশেষ","মহানগর ডেস্ক","স্বাস্থ্য"," ১২ জুন, ২০২১","N/A","এছাড়া গত ২৪ ঘণ্টায় সুস্থ হয়েছেন ২ হাজার ১০৮ জন। এ নিয়ে মোট সুস্থ হয়েছেন ৭ লাখ ৬৪ হাজার ২৪ জন।","বিশ্বব্যাপী তাণ্ডব চালানো মহামারি করোনাভাইরাসে দেশে গত ২৪ ঘণ্টায় মারা গেছেন আরও ৩৯ জন। এ নিয়ে মোট মৃতের সংখ্যা দাঁড়িয়েছে ১৩ হাজার ৭১ জনে। এছাড়া গত ২৪ ঘণ্টায় দেশে নতুন করে করোনা পজিটিভ হয়েছেন আরও ১ হাজার ৬৩৭ জন। এ নিয়ে দেশে এখন পর্যন্ত মোট করোনা আক্রান্তের সংখ্যা ৮ লাখ ২৪ হাজার ৪৮৬ জন।শনিবার (১২ জুন) বিকেলে স্বাস্থ্য অধিদপ্তর থেকে এ তথ্য জানানো হয়েছে। এছাড়া গত ২৪ ঘণ্টায় সুস্থ হয়েছেন ২ হাজার ১০৮ জন। এ নিয়ে মোট সুস্থ হয়েছেন ৭ লাখ ৬৪ হাজার ২৪ জন। এদিন মোট নমুনা পরীক্ষা করা হয় ১১ হাজার ৫৯০ জনের। ২৪ ঘণ্টায় শনাক্তের হার ১৪ দশমিক ১২ শতাংশ।এর আগে শুক্রবার (১১ জুন) দেশে করোনায় ৪৩ জনের মৃত্যুর খবর দেয় স্বাস্থ্য অধিদপ্তর। এছাড়া আরও ২ হাজার ৪৫৪ জনের করোনা শনাক্তের কথাও জানানো হয়।এদিকে করোনাভাইরাসে আক্রান্ত ও প্রাণহানির পরিসংখ্যান রাখা ওয়েবসাইট ওয়ার্ল্ডওমিটারের তথ্যানুযায়ী, শনিবার (১২ জুন) সকাল ৮টা পর্যন্ত পূর্ববর্তী ২৪ ঘণ্টায় বিশ্বে মারা গেছেন আরও ১১ হাজার ৫৫৯ জন এবং আক্রান্ত হয়েছেন ৪ লাখ ৩৭ হাজার ৭৩৭ জন।এ নিয়ে বিশ্বে এখন পর্যন্ত মোট করোনায় মৃত্যু হলো ৩৮ লাখ ২৮২ জনের এবং আক্রান্ত হয়েছেন ১৭ কোটি ৬০ লাখ ৩১ হাজার ৮৯১ জন। এদের মধ্যে সুস্থ হয়ে বাড়ি ফিরেছেন ১৫ কোটি ৯৫ লাখ ৯৯ হাজার ৯৯৪ জন।করোনায় এখন পর্যন্ত সবচেয়ে বেশি সংক্রমণ ও মৃত্যু হয়েছে বিশ্বের ক্ষমতাধর দেশ যুক্তরাষ্ট্রে। তালিকায় শীর্ষে থাকা দেশটিতে এখন পর্যন্ত করোনা সংক্রমিত হয়েছেন ৩ কোটি ৪২ লাখ ৯০ হাজার ৩০১ জন। মৃত্যু হয়েছে ৬ লাখ ১৪ হাজার ৩১৭ জনের।আক্রান্তে দ্বিতীয় ও মৃত্যুতে তৃতীয় অবস্থানে থাকা ভারতে এখন পর্যন্ত মোট সংক্রমিত হয়েছেন ২ কোটি ৯২ লাখ ৭৩ হাজার ৩৩৮ জন এবং এখন পর্যন্ত মোট মৃত্যু হয়েছে ৩ লাখ ৬৩ হাজার ৯৭ জনের।আক্রান্তে তৃতীয় এবং মৃত্যুতে দ্বিতীয় অবস্থানে থাকা ব্রাজিলে এখন পর্যন্ত করোনায় এক কোটি ১ কোটি ৭২ লাখ ১৫ হাজার ১৫৯ জন সংক্রমিত হয়েছেন। মৃত্যু হয়েছে ৪ লাখ ৮২ হাজার ১৩৫ জনের।আক্রান্তের দিক থেকে চতুর্থ স্থানে রয়েছে ফ্রান্স। দেশটিতে এখন পর্যন্ত করোনায় আক্রান্ত হয়েছেন ৫৭ লাখ ২৯ হাজার ৯৬৭ জন। ভাইরাসটিতে মারা গেছেন এক লাখ ১০ হাজার ২৭৩ জন।এ তালিকায় পঞ্চম স্থানে রয়েছে তুরস্ক। দেশটিতে এখন পর্যন্ত করোনায় সংক্রমিত হয়েছেন ৫৩ লাখ ১৩ হাজার ৯৮ জন। এর মধ্যে মারা গেছেন ৪৮ হাজার ৫২৪ জন।এদিকে আক্রান্তের তালিকায় রাশিয়া ষষ্ঠ, যুক্তরাজ্য সপ্তম, ইতালি অষ্টম, আর্জেন্টিনা নবম এবং জার্মানি দশম স্থানে রয়েছে। এ ছাড়া বাংলাদেশের অবস্থান ৩২তম।২০১৯ সালের ডিসেম্বরের শেষ দিকে চীনের হুবেই প্রদেশের উহান থেকে করোনাভাইরাস সংক্রমণ শুরু হয়। এখন পর্যন্ত বাংলাদেশসহ বিশ্বের ২১৮টি দেশ ও অঞ্চলে ছড়িয়ে পড়েছে কোভিড-১৯।",0
https://www.somoynews.tv/news/2021-06-11/%E0%A6%86%E0%A6%AE%E0%A6%B0%E0%A6%BE-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AE%E0%A6%A4%E0%A7%8B%E0%A6%87-%E0%A6%9B%E0%A6%BF%E0%A6%B2%E0%A6%BE%E0%A6%AE--%E0%A6%A8%E0%A6%BF%E0%A6%96%E0%A6%BF%E0%A6%B2,"আমরা স্বামী-স্ত্রীর মতোই ছিলাম: নিখিল","বিনোদন ডেস্ক","বিনোদন ও লাইফস্টাইল"," ১১ জুন, ২০২১","N/A","অভিনেত্রী নুসরাত জাহানের সঙ্গে বর্তমান বৈবাহিক জটিলতা, আইনি পদক্ষেপ প্রসঙ্গে বিবৃতি দিয়েছেন ব্যবসায়ী নিখিল জৈন।","বৃহস্পতিবার (১০ জুন) দেওয়া এক বিবৃতিতে তিনি বলেছেন, ২০১৯ সালের জুনে তুরস্কের বোদরুমে আমাদের বিয়ে হয়েছিল। কলকাতায় রিসেপশন হয়েছিল। আমি আর নুসরাত স্বামী-স্ত্রীর মতোই ছিলাম।আইনি পদক্ষেপ প্রসঙ্গে বিবৃতিতে নিখিল স্পষ্ট করেছেন, আইন আইনের পথে চলবে।ভারতীয় সংবাদ মাধ্যমে প্রকাশিত খবর অনুযায়ী- লম্বা বিবৃতিতে ৮টি আলাদা পয়েন্টে ভাগ করে নিজের বক্তব্য স্পষ্ট করেছেন নিখিল।লিখেছেন, বিয়ের পর আমি আমার সময় থেকে শুরু করে সমস্ত কিছুই নুসরাতের প্রতি উৎসর্গ করেছিলাম এবং দায়িত্ববান স্বামীর মতোই সমস্ত দায়িত্ব পালন করেছি। আমার বন্ধু, পরিবার, আত্মীয়-স্বজনরা সবকিছুই জানেন। আমি বহুবার আমাদের বিয়ে রেজিস্ট্রি করানোর জন্য ওকে অনুরোধ করেছি। কিন্তু ও বিষয়টা এড়িয়ে গেছে। হঠাৎ করেই অল্প সময়ের মধ্যে ও আমার প্রতি ব্যবহার বদলে ফেলে। ২০২০ সালে একটি সিনেমার কাজ চলাকালীন ওর আমার প্রতি ব্যবহার বদলে যায়।নিখিল তার বিবৃতিতে জানিয়েছেন, ২০২০ সালের ৫ নভেম্বর নুসরাত ওর গুরুত্বপূর্ণ জিনিসপত্র নিয়ে আমার ফ্ল্যাট ছেড়ে বের হয়ে যায়। ও ওর বালিগঞ্জের ফ্ল্যাটে গিয়ে ওঠে। পরে ওর আরও জিনিসপত্রও ওর কাছে পাঠিয়ে দেওয়া হয়। তারপর থেকে আমরা আর একসঙ্গে নেই। সম্প্রতি সংবাদমাধ্যমে নুসরাতের সম্পর্কে যে খবর শুনছি, তাতে আমি আঘাত পেয়েছি। আমার মনে হয়েছে আমার সঙ্গে প্রতারণা করা হয়েছে। আমি আমাদের বিয়ের অ্যানালমেন্ট চেয়ে আলিপুর জাজেস কোর্টে সিভিল সুট ফাইল করেছি। এবার পুরো বিষয়টিই আদালতের হাতে রয়েছে।এই ব্যবসায়ী আরও জানিয়েছেন, বিয়ের পর নুসরাত যখন হোম লোনের চড়া সুদে জর্জরিত ছিল, তখন আমি আমার পরিবারের অ্যাকাউন্ট থেকে একটা বেশকিছু পরিমান টাকা ওর অ্যাকাউন্টে পাঠাই। কথা ছিল, সময় মতো ধীরে ধীরে সেই টাকা সে ফেরত দেবে। নুসরাত ওর মতো করে কিছু টাকা পরে আমার পরিবারের অ্যাকাউন্টে ফেরত দিয়েছে, তাতে ওর প্রতি আমার বিশ্বাসও তৈরি হয়। তবে এখনও বেশকিছু পরিমাণ টাকা বাকি রয়েছে। এখন ও যে অভিযোগ আনছে সেগুলো ভিত্তিহীন এবং মিথ্যা। সত্য প্রমাণ করার দরকার নেই, প্রমাণ সকলের সামনেই রয়েছে। আমার ব্যাংক স্টেটমেন্ট ও ক্রেডিট কার্ডের স্টেটমেন্টই যথেষ্ট প্রমাণ। আমার পরিবারও ওকে মেয়ের মতো করেই দেখেছে। তারা ভাবেননি যে এমন দিন দেখতে হবে।",0
https://www.somoynews.tv/news/2021-06-13/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6%E0%A7%8D%E0%A6%AF%E0%A7%87-%E0%A6%8F%E0%A6%95%E0%A6%87-%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A7%A9-%E0%A6%9C%E0%A6%A8%E0%A6%95%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE,"স্ত্রী-ছেলেসহ তিনজনকে হত্যা, এএসআই আটক","বাংলার সময় ডেস্ক","বাংলাদেশ"," ১৩ জুন, ২০২১","N/A","কুষ্টিয়ায় পুলিশের এএসআইয়ের গুলিতে স্ত্রী, সন্তান ও এক যুবক মারা গেছেন। রোববার (১৩ জুন) বেলা ১১টায় শহরের ৬নং ওয়ার্ডের কাস্টম মোড় এলাকায় এ ঘটনা ঘটে। পরকীয়ার জেরেই এ হত্যাকাণ্ড ধারণা করলেও পুলিশ বলছে, তদন্ত করেই নেওয়া হবে আইনগত ব্যবস্থা।","ঘটনার পরপরই অভিযুক্ত সৌমেনকে আটক করা হয়েছে। অভিযুক্ত সৌমেন মিত্র খুলনার ফুলতলা থানায় এএসআই হিসেবে কর্মরত আছেন।পুলিশ জানিয়েছে, কুষ্টিয়া শহরের কাস্টম মোড়ে বিকাশের দোকানে দাঁড়িয়ে ছিলেন বিকাশের এজেন্ট শাকিল। তার সঙ্গে ছিলেন পুলিশ সদস্য সৌমেন মিত্রের স্ত্রী আসমা ও তার শিশু সন্তান রবিন। এ সময় হঠাৎ সৌমেন ঘটনাস্থলে উপস্থিত হয়ে ওই তিনজনকে গুলি করে। স্থানীয়রা গুরুতর অবস্থায় তাদের উদ্ধার করে জেলা সদর হাসপাতালে নিয়ে গেলে চিকিৎসক তিনজনকেই মৃত ঘোষণা করেন।কুষ্টিয়া জেনারেল হাসপাতালের আবাসিক মেডিকেল অফিসার ডা. তাপস কুমার তিনজনের মৃত্যুর বিষয়টি সময় নিউজকে নিশ্চিত করেছেন।গুলি করে পালিয়ে যাওয়ার সময় স্থানীয় জনতা সৌমেন আটক করে। পরে পুলিশ গিয়ে তাকে তাদের হেফাজতে নেয়। পুলিশের ধারণা, পরকীয়ার জেরে এ হত্যাকাণ্ড।খবর পেয়ে ঘটনাস্থল পরিদর্শন করেছেন কুষ্টিয়ার অতিরিক্ত পুলিশ সুপার মো. মোস্তাফিজুর রহমান।তিনি জানান, গুলির ঘটনা জানার পর আমরা এলাকায় আসি। তিনজনকে গুলি করা হয়েছে। অভিযুক্ত এএসআই সৌমেনকে আমরা আটক করেছি। তদন্ত সাপেক্ষে ঘটনার সঠিক তথ্য জানাতে পারব। আইনগত বিষয়টি প্রক্রিয়াধীন।",0
https://www.somoynews.tv/news/2021-06-11/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%B8%E0%A6%BE%E0%A6%B2%E0%A6%A5%E0%A6%BE%E0%A7%9F-%E0%A6%AE%E0%A6%A1%E0%A7%87%E0%A6%B2-%E0%A6%AE%E0%A6%B8%E0%A6%9C%E0%A6%BF%E0%A6%A6-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3%E0%A7%87-%E0%A6%85%E0%A6%A8%E0%A6%BF%E0%A7%9F%E0%A6%AE,"খসে পড়ছে মডেল মসজিদের টাইলস, নিম্নমানের পাথর-ইট-বালু!","বাংলার সময় ডেস্ক","বাংলাদেশ"," ১১ জুন, ২০২১","N/A","ঢালাই কাজে মোটা ডোমার বালু ব্যবহারের পরিবর্তে লোকাল বালু, নিম্নমানের পাথর ও ইট ব্যবহার করা হয়েছে।","মুজিববর্ষ উপলক্ষে প্রথম পর্যায়ে ৫০টি মধ্যে ফরিদপুরের সালথা উপজেলা সদরে একটি মডেল মসজিদ ও ইসলামিক সাংস্কৃতিক কেন্দ্রের উদ্বোধন করা হয়েছে।বৃহস্পতিবার (১০ জুন) সকাল ১১টায় গণভবন থেকে ভার্চুয়াল মাধ্যমে এ উদ্বোধন করেন প্রধানমন্ত্রী শেখ হাসিনা।তবে উদ্বোধনের আগেই মসজিদ ভবনের ফ্লোরে ভাঙা টাইলস লাগানো ও পিলার এবং দেওয়াল বাঁকা হওয়ায় ব্যাপক ক্ষোভ প্রকাশ করেন উদ্বোধন অনুষ্ঠানে অংশ নেওয়া কয়েকজন অতিথি। মসজিদ নির্মাণে অনিয়মের বিষয়টি তদন্ত করে ব্যবস্থা নেওয়ার দাবি জানান তারা।প্রকল্প সূত্রে জানা গেছে, সারা দেশে প্রতিটি জেলা সদর ও উপজেলা পর্যায়ে একটি করে একই ডিজাইনের মডেল মসজিদ ও ইসলামিক সাংস্কৃতিক কেন্দ্র নির্মাণের উদ্যোগ নেয় বর্তমান সরকার। প্রধানমন্ত্রীর গুরুত্বপূর্ণ প্রকল্প এটি।সারা দেশের মতো সালথা উপজেলা পরিষদের পাশে সাড়ে ১২ কোটি টাকা ব্যয়ে মডেল মসজিদের তিনতলা ভবনের নির্মাণ কাজ শুরু করা হয়। এস রহমান অ্যাসোসিয়েশন নামে একটি ঠিকাদারি প্রতিষ্ঠান কাজটি করেন।স্থানীয় মুসল্লিদের অভিযোগ, এই মডেল মসজিদের নির্মাণ কাজ শুরু থেকেই নানারকম অনিয়ম দেখা গেছে। এখানে নিম্নমানের সামগ্রী ব্যবহার করা হয়েছে। ঢালাই কাজে মোটা ডোমার বালু ব্যবহারের পরিবর্তে লোকাল বালু, নিম্নমানের পাথর ও ইট ব্যবহার করা হয়েছে।  তাছাড়া দক্ষ মিস্ত্রি দিয়ে নির্মাণ কাজ করা হয়নি। তাই উদ্বোধনের আগেই ফ্লোরের বিভিন্নস্থানের ভাঙা টাইলসগুলো উঠে যাচ্ছে ও ফেটে চৌচির হচ্ছে। ভবনের কয়েকটি পিলার ও দেওয়াল বাঁকা হয়ে রয়েছে। যা উদ্বোধন অনুষ্ঠানে আশা অতিথিরা দেখে ক্ষোভ প্রকাশ করেন।সালথার উদ্বোধনী অনুষ্ঠানের অতিথি উপজেলা চেয়ারম্যান মো. ওয়াদুদ মাতুব্বর বলেন, মডেল মসজিদ নির্মাণ প্রধানমন্ত্রী অত্যন্ত গুরুত্বপূর্ণ প্রকল্প। সেই প্রকল্প নিয়ে অনিয়ম মেনে নেওয়া যায় না। প্রধানমন্ত্রীও মেনে নেবেন না। আমরা নির্মাণ কাজটি ঘুরে দেখলাম। নিয়মমাফিক কাজটি করা হয়নি। কাজে ব্যাপক অনিয়ম চোখে পড়েছে। যে কারণে উদ্বোধনের আগেই টাইলসগুলো উঠে যাচ্ছে।  ফ্লোর ও দেওয়ালের বিভিন্নস্থানে লাগানো টাইলস ধরলেই হাতের সাথে উঠে আসছে। পিলারগুলো ও দেওয়াল বাঁকা হয়ে আছে। সাড়ে ১২ কোটি টাকার কাজে এত অনিয়ম আসলেই মেনে নেওয়া যায় না। বিষয়টি নিয়ে আমরা উর্ধ্বতন কর্তৃপক্ষের সাথে কথা বলবো।উপজেলা ইসলামিক ফাউন্ডেশনের সমন্বয়কারী মাহমুদুল হাসান বলেন, মসজিদ নির্মাণ কাজে ব্যাপক অনিয়ম হয়েছে। ধর্মীয় কাজ হওয়া সত্ত্বেও মসজিদের কাজে ব্যবহার হওয়ায় সব মালামালই নিম্নমানের। যে কারণে দেওয়ালে হাত রাখলেও পলেস্তারা ও চুন হাতের সাথে ওঠে আসে। উদ্বোধন অনুষ্ঠানে আসা সকলেই মসজিদ নির্মাণ কাজের খারাপ দৃশ্য নিজ চোখে দেখে গেছেন।ফরিদপুর ইসলামিক ফাউন্ডেশনের সহকারী পরিচালক আশরাফ আলী বলেন, মসজিদ নির্মাণ কাজে কিছু অনিয়ম আমরা দেখেছি। ঠিকাদার এসব ঠিক করে দিতে চেয়েছেন।কাজে আনিয়মের ঘটনার সত্যতা নিশ্চিত করে এ কাজের ঠিকাদার আতিকুর রহমান বলেন, উদ্বোধন করা হবে বলে তাড়াহুড়ো করে দ্রুত কাজ শেষ করতে হয়েছে। এজন্য অনেক কাজই সঠিক বা শিডিউল মতো করা সম্ভব হয়নি।তিনি বলেন, তবে এখনও সময় আছে। আমি সব অসঙ্গতি দূর করে দেব।",0
https://www.somoynews.tv/news/2021-06-12/%E0%A7%AB%E0%A6%A5%E0%A7%87%E0%A6%95%E0%A7%87-%E0%A7%AC%E0%A6%9F%E0%A6%BE%E0%A6%95%E0%A6%BE-%E0%A6%95%E0%A6%AE%E0%A6%B2-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%A6%E0%A6%BE%E0%A6%AE,"দাম কমেছে পেঁয়াজের","বাংলার সময় ডেস্ক","বাংলাদেশ"," ১২ জুন, ২০২১","N/A","আমদানি বাড়লে দাম আরও কমে আসবে বলে জানিয়েছেন আমদানিকারকরা।","কোরবানি ঈদকে সামনে রেখে হিলি স্থলবন্দর দিয়ে ভারত থেকে পেঁয়াজ আমদানি বেড়েছে।শনিবার (১২ জুন) আমদানি বাড়ায় সপ্তাহের ব্যবধানে হিলি বন্দরে পেঁয়াজের দাম কমেছে কেজি প্রতি ৫ থেকে ৬ টাকা। এতে খুশি পাইকাররা।এদিকে, আমদানি বাড়লে দাম আরও কমে আসবে বলে জানিয়েছেন আমদানিকারকরা।দাম কমার কারণ হিসেবে ব্যবসায়ীরা জানান, আইপি অনুমোদন পাবার পর সম্প্রতি ভারত থেকে পেঁয়াজের আমদানি বৃদ্ধি পাচ্ছে। চাহিদার তুলনায় আমদানি বৃদ্ধি পাওয়ায় পেঁয়াজের দাম কমতে শুরু করেছে।তারা জানায়, দাম ৫ থেকে ৬ টাকা কমে ২৭ থেকে ২৮ টাকা প্রতি কেজি পেঁয়াজের কেজি দরে বিক্রি হচ্ছে।ঈদের আগে পেঁয়াজের দাম আরও কমে আসবে বলেও জানায় ব্যবসায়ীরা।  হিলি কাস্টমসের তথ্য মতে, গেল সপ্তাহে ১১৩ ট্রাকে ৩ হাজার ৬৬ মেট্রিক টন পেঁয়াজ আমদানি হয়। তবে চলতি সপ্তাহের শুরুতে শনিবার হিলিবন্দর দিয়ে ১৫ ট্রাকে ৪১৮ মেট্রিক টন পেঁয়াজ আমদানি হয়েছে। ",0
https://www.somoynews.tv/news/2021-06-11/%E0%A7%A8%E0%A7%AA-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%AC%E0%A6%9B%E0%A6%B0-%E0%A6%AC%E0%A6%B0%E0%A6%AB%E0%A7%87-%E0%A6%98%E0%A7%81%E0%A6%AE%E0%A6%BF%E0%A7%9F%E0%A7%87-%E0%A6%9B%E0%A6%BF%E0%A6%B2-%E2%80%98%E0%A6%A1%E0%A7%87%E0%A6%B2%E0%A7%8B%E0%A6%AB%E0%A6%BE%E0%A6%87%E0%A6%A1-%E0%A6%B0%E0%A7%8B%E0%A6%9F%E0%A6%BF%E0%A6%AB%E0%A6%BE%E0%A6%B0%E0%A7%8D%E0%A6%B8%E2%80%99,"২৪ হাজার বছর বরফে ঘুমিয়ে ছিল যে প্রাণী","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","২৪ হাজার বছর ধরে উত্তর মেরুর জমাট বরফে ঘুমিয়ে ছিল বহুকোষী প্রাণী ডেলোফায়েড রোটিফার্স নামের প্রাণী। এবার বহুকোষী আণুবীক্ষণিক প্রাণী ডেলোফায়েড রোটিফার্সকে খুঁজে পেয়েছে মানুষ। ভূগর্ভস্থ হিমায়িত এলাকা খুঁড়ে রাশিয়ার বিজ্ঞানীরা এই প্রাণীর সন্ধান পান।","উত্তর-পূর্ব সাইবেরিয়া। যত দূর চোখ যায় শুভ্র বরফে ঢাকা। হিমাঙ্কের নিচে ২০ ডিগ্রি সেলসিয়াসে জমে ছিল এই বহুকোষী আনুবীক্ষণিক প্রাণী। জলীয় পরিবেশে বেঁচে থাকার অবিশ্বাস্য ক্ষমতা আছে তার। সম্প্রতি রাশিয়ার সয়েল ক্রায়োলজি ল্যাবরেটরির একদল গবেষক এ তথ্য দিয়েছেন।গবেষণাদলের সদস্য স্তানিসলাভ মালিয়াভিন বলেন, প্রাণীগুলো নিজেদের মেটাবলিজম নিয়ন্ত্রণ করতে পারে এবং এ পর্যায় থেকে সহজেই জীবন্ত হয়ে উঠতে পারে। তারা মেটাবলিজম পুরো বন্ধ করে না এর গতি ধীর করে ফেলে তা আমরা এখনো জানি না।এই গবেষকদের আগের গবেষণায় দেখা গিয়েছিল, হিমায়িত অবস্থায় ১০ বছরের বেশি সময় বেঁচে থাকতে পারে রোটিফার্স। তবে সম্প্রতি তাদের আরেক গবেষণায় রেডিওকার্বন ডেটিং পদ্ধতি ব্যবহার করে দেখা গেছে, পার্মাফ্রস্ট নামক এলাকা থেকে বের করে আনা প্রাণীগুলো প্রায় ২৪ হাজার বছর পুরোনো।স্তানিসলাভ মালিয়াভিন বলেন, ডেলোফাইড রোটিফার্স হাজার হাজার বছর বেঁচে থাকতে পারে। তাপমাত্রা হিমাঙ্কের নিচে নামলেই মেটাবলিজম বন্ধ করে ক্রিপ্টোবায়োসিস অবস্থায় চলে যায় এরা। তাপমাত্রা অনুকূলে এলেই ফের জীবন্ত হয়ে ওঠে প্রাণীগুলো।কিন্তু কি করে এত কম উষ্ণতায় নিজেদের শরীরে প্রাণের চিহ্ন বজায় রাখা সম্ভব তা নিয়ে চলছে গবেষণা। বহুকোষী প্রাণীরা কিভাবে দীর্ঘ সময় বেঁচে থাকতে পারে তা জেনে রীতিমতো অবাক বিজ্ঞানীরা। এর ফলে আগামী দিনে জিন গবেষণা ও বিজ্ঞানের অন্যান্য শাখাতে গবেষণার নতুন দিগন্ত আবিষ্কৃত হতে পারে বলে মনে করা হচ্ছে।",0
https://www.somoynews.tv/news/2021-06-12/%E0%A6%AA%E0%A7%81%E0%A6%B0%E0%A6%A8%E0%A7%8B-%E0%A7%A8-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%95%E0%A7%9F%E0%A7%87%E0%A6%A8%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A7%AB-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE!,"পুরনো ২ টাকার কয়েনের দাম ৫ লাখ টাকা!","বাণিজ্য ডেস্ক","বাণিজ্য"," ১২ জুন, ২০২১","N/A","সম্প্রতি পুরনো কয়েন ও নোটের চাহিদা বড়েছে। ৫ টাকার নোট ৩০ হাজার, ৫০০ টাকার নোট ১০ হাজার, আবার এক টাকার কয়েনের বদলে ২৫ লাখ টাকা পাওয়ার সুযোগ এসেছে। এবার পুরনো ২ টাকার কয়েন থাকলেই পেতে পারেন পাঁচ লাখ টাকা।","কিছু ওয়েবসাইটে পুরনো মুদ্রার ছবি আপলোড করে ঘরে বসেই পাওয়া যাচ্ছে অনেক টাকা। শুক্রবার (১১ জুন) ভারতীয় সংবাদমাধ্যম আনন্দবাজারের এক প্রতিবেদনে বিষয়টি জানা গেছে।প্রতিবেদনে বলা হয়েছে, শর্ত মেনে পুরনো ২ টাকার কয়েন বিক্রি করে মিলতে পারে ৫ লাখ টাকা। তবে যে কোনো ২ টাকার কয়েন দিলেই ৫ লাখ টাকা পাওয়া যাবে না। কোন ২ টাকার কয়েনে এই অর্থ পাওয়া যাবে তা জানানো হয়েছে। এখানে একমাত্র শর্ত হলো কয়েনটি হতে হবে ১৯৯৪, ১৯৯৫, ১৯৯৭ এবং ২০০০ সিরিজের।এজন্য প্রথমে কুইকার নামে এক ওয়েবসাইটে গিয়ে অনলাইন বিক্রেতা হিসেবে নিবন্ধন করতে হবে। এর পর কয়েনের ছবি তুলে সাইটে আপলোড করতে হবে। তার পর ঠিকানা, মোবাইল নম্বর এবং ইমেইল দিতে হবে। ওয়েবসাইটটি তখন মোবাইল নম্বর এবং ইমেইল যাচাই করবে।এরপর একজন ক্রেতা সরাসরি আপনার সঙ্গে যোগাযোগ করবেন। তারপর আপনি শর্তাবলী অনুযায়ী কয়েন বিক্রি করে টাকা পেতে পারবেন। প্রসঙ্গত, ২ টাকার কয়েন ভারতে ১৯৮২ সালে চালু করা হয়েছিল।",0
https://www.somoynews.tv/news/2021-06-12/%E0%A6%A8%E0%A7%81%E0%A6%B8%E0%A6%B0%E0%A6%BE%E0%A6%A4%E0%A7%87%E0%A6%B0-%E0%A6%9D%E0%A7%81%E0%A6%B2%E0%A6%A8%E0%A7%8D%E0%A6%A4-%E0%A6%AE%E0%A6%B0%E0%A6%A6%E0%A7%87%E0%A6%B9-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0,"নুসরাতের ঝুলন্ত মরদেহ উদ্ধার","মহানগর ডেস্ক","বাংলাদেশ"," ১২ জুন, ২০২১","N/A","পুলিশ কর্মকর্তা পরিচয় দিয়ে নুসরাতকে বিয়ে করেছিলেন। কিন্তু নুসরাত বিয়ের পর জানতে পারেন, মামুন পুলিশ কর্মকর্তা নন।","রাজধানীর আগারগাঁওয়ের সংসদ সচিবালয় কোয়ার্টার থেকে নুসরাত জাহান (২৮) নামে এক নারীর ঝুলন্ত লাশ উদ্ধার করা হয়েছে। জাতীয় জরুরি সেবা ৯৯৯ নম্বর থেকে ফোন পেয়ে শনিবার (১২ জুন) মরদেহ উদ্ধার করে পুলিশ। এ ঘটনার পর নুসরাতের স্বামী মামুন মিল্লাত পালিয়েছেন।স্থানীয় সূত্রে জানা গেছে, আগারগাঁওয়ের সংসদ সচিবালয় বি-২ নম্বর কোয়ার্টারে নুসরাত তার স্বামী মামুন মিল্লাতের সঙ্গে সাবলেট থাকতেন। শনিবার বেলা ১১টা পর্যন্ত মামুন মিল্লাতকে বাসায় দেখতে পান প্রতিবেশীরা। এরপর তিনি উধাও হয়ে যান। দুপুরে প্রতিবেশীরা ডাকাডাকি করে নুসরাতের সাড়া পাননি। এতে তাদের সন্দেহ হলে জাতীয় জরুরি সেবা ৯৯৯ নম্বরে ফোন করেন। পরে আগারগাঁও থানার পুলিশ এসে বাসার দরজা ভেঙে সিলিং ফ্যানের সঙ্গে গলায় ওড়না প্যাঁচানো অবস্থায় নুসরাতকে ঝুলতে দেখেন। মরদেহ নামিয়ে বিকেলে ময়নাতদন্তের জন্য শহীদ সোহরাওয়ার্দী মেডিকেল কলেজের মর্গে পাঠানো হয়েছে।পুলিশের তেজগাঁও বিভাগের উপকমিশনার মো. শহিদুল্লাহ সংবাদমাধ্যমকে বলেন, ২০১৯ সালে মামুন মিল্লাতকে বিয়ে করেন ক্ষুদ্র জাতিগোষ্ঠীর নুসরাত। মামুন নিজেকে ৩৮তম বিসিএসে নিয়োগ পাওয়া পুলিশ কর্মকর্তা পরিচয় দিয়ে নুসরাতকে বিয়ে করেছিলেন। কিন্তু নুসরাত বিয়ের পর জানতে পারেন, মামুন পুলিশ কর্মকর্তা নন। এ নিয়ে তাদের মধ্যে কলহ শুরু হয়। প্রায় প্রতিদিনই তাদের মধ্যে ঝগড়া হত।মো. শহিদুল্লাহ আরও জানান, মামুন পুলিশের কেউ নন। তিনি প্রতারক। মামুনের প্ররোচনায় নুসরাত আত্মহত্যা করেছেন বলে মনে হচ্ছে। এ ব্যাপারে আত্মহত্যায় প্ররোচনার অভিযোগে মামুন মিল্লাতের বিরুদ্ধে শেরেবাংলা নগর থানায় মামলা হবে।",0
https://www.somoynews.tv/news/2021-06-13/%E0%A6%A6%E0%A7%87%E0%A6%B6%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"দেশে করোনায় মৃত্যু-শনাক্ত অনেক বাড়ল","মহানগর ডেস্ক","স্বাস্থ্য"," ১৩ জুন, ২০২১","N/A","এছাড়া গত ২৪ ঘণ্টায় সুস্থ হয়েছেন ২ হাজার  জন। এ নিয়ে মোট সুস্থ হয়েছেন ৭ লাখ ৬ হাজার  জন।","বিশ্বব্যাপী তাণ্ডব চালানো মহামারি করোনাভাইরাসে দেশে গত ২৪ ঘণ্টায় মারা গেছেন আরও ৪৭ জন। এ নিয়ে মোট মৃতের সংখ্যা দাঁড়িয়েছে ১৩ হাজার ১১৮ জনে। এছাড়া গত ২৪ ঘণ্টায় দেশে নতুন করে করোনা পজিটিভ হয়েছেন আরও ২ হাজার ৪৩৬ জন। এ নিয়ে দেশে এখন পর্যন্ত মোট করোনা আক্রান্তের সংখ্যা ৮ লাখ ২৬ হাজার ৯২২ জন।রোববার (১৩ জুন) বিকেলে স্বাস্থ্য অধিদপ্তর থেকে এ তথ্য জানানো হয়েছে। এছাড়া গত ২৪ ঘণ্টায় সুস্থ হয়েছেন ২ হাজার  ২৪২ জন। এ নিয়ে মোট সুস্থ হয়েছেন ৭ লাখ ৬৬ হাজার ২৬৬ জন। এদিন মোট নমুনা পরীক্ষা করা হয় ১৮ হাজার ৭৪৯  জনের। ২৪ ঘণ্টায় শনাক্তের হার ১২ দশমিক ৯৯ শতাংশ।এর আগে শনিবার (১২ জুন) দেশে করোনায় ৩৯ জনের মৃত্যুর খবর দেয় স্বাস্থ্য অধিদপ্তর। এছাড়া আরও ১ হাজার ৬৩৭ জনের করোনা শনাক্তের কথাও জানানো হয়।এদিকে করোনাভাইরাসে আক্রান্ত ও প্রাণহানির পরিসংখ্যান রাখা ওয়েবসাইট ওয়ার্ল্ডওমিটারের তথ্যানুযায়ী, রোববার (১৩ জুন) সকাল ৮টা পর্যন্ত পূর্ববর্তী ২৪ ঘণ্টায় বিশ্বে মারা গেছেন আরও ৯ হাজার ৭১৪ জন এবং আক্রান্ত হয়েছেন ৩ লাখ ৫৫ হাজার ৭০৯ জন।এ নিয়ে বিশ্বে এখন পর্যন্ত মোট করোনায় মৃত্যু হলো ৩৮ লাখ ১০ হাজার ৫০১ জনের এবং আক্রান্ত হয়েছেন ১৭ কোটি ৬৩ লাখ ৯৮ হাজার ১৬০ জন। এদের মধ্যে সুস্থ হয়ে বাড়ি ফিরেছেন ১৬ কোটি ৩৫ লাখ ৯৬ হাজার ৬৯৭ জন।করোনায় এখন পর্যন্ত সবচেয়ে বেশি সংক্রমণ ও মৃত্যু হয়েছে বিশ্বের ক্ষমতাধর দেশ যুক্তরাষ্ট্রে। তালিকায় শীর্ষে থাকা দেশটিতে এখন পর্যন্ত করোনা সংক্রমিত হয়েছেন ৩ কোটি ৪৩ লাখ ১৫ হাজার ৮৭৩ জন। মৃত্যু হয়েছে ৬ লাখ ১৪ হাজার ৯৫৫ জনের।আক্রান্তে দ্বিতীয় ও মৃত্যুতে তৃতীয় অবস্থানে থাকা ভারতে এখন পর্যন্ত মোট সংক্রমিত হয়েছেন ২ কোটি ৯৪ লাখ ২৪ হাজার ৬ জন এবং এখন পর্যন্ত মোট মৃত্যু হয়েছে ৩ লাখ ৭০ হাজার ১৬৮ জনের।আক্রান্তে তৃতীয় এবং মৃত্যুতে দ্বিতীয় অবস্থানে থাকা ব্রাজিলে এখন পর্যন্ত করোনায় এক কোটি ১ কোটি ৭৩ লাখ ৭৬ হাজার ৯৯৮ জন সংক্রমিত হয়েছেন। মৃত্যু হয়েছে ৪ লাখ ৮৬ হাজার ৩৫৮ জনের।আক্রান্তের দিক থেকে চতুর্থ স্থানে রয়েছে ফ্রান্স। দেশটিতে এখন পর্যন্ত করোনায় আক্রান্ত হয়েছেন ৫৭ লাখ ৩৭ হাজার ৮১০ জন। ভাইরাসটিতে মারা গেছেন ১ লাখ ১০ হাজার ৪০৭ জন।এ তালিকায় পঞ্চম স্থানে রয়েছে তুরস্ক। দেশটিতে এখন পর্যন্ত করোনায় সংক্রমিত হয়েছেন ৫৩ লাখ ২৫ হাজার ৪৩৫ জন। এর মধ্যে মারা গেছেন ৪৮ হাজার ৬৬৮ জন।এদিকে আক্রান্তের তালিকায় রাশিয়া ষষ্ঠ, যুক্তরাজ্য সপ্তম, ইতালি অষ্টম, আর্জেন্টিনা নবম এবং জার্মানি দশম স্থানে রয়েছে। এ ছাড়া বাংলাদেশের অবস্থান ৩২তম।২০১৯ সালের ডিসেম্বরের শেষ দিকে চীনের হুবেই প্রদেশের উহান থেকে করোনাভাইরাস সংক্রমণ শুরু হয়। এখন পর্যন্ত বাংলাদেশসহ বিশ্বের ২১৮টি দেশ ও অঞ্চলে ছড়িয়ে পড়েছে কোভিড-১৯।",0
https://www.somoynews.tv/news/2021-06-13/%E0%A6%A8%E0%A6%A4%E0%A7%81%E0%A6%A8-%E0%A6%B8%E0%A7%87%E0%A6%A8%E0%A6%BE%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%B6%E0%A6%AB%E0%A6%BF%E0%A6%89%E0%A6%A6%E0%A7%8D%E0%A6%A6%E0%A6%BF%E0%A6%A8-%E0%A6%86%E0%A6%B9%E0%A6%AE%E0%A7%87%E0%A6%A6%E0%A7%87%E0%A6%B0-%E0%A6%AA%E0%A6%B0%E0%A6%BF%E0%A6%9A%E0%A7%9F,"নতুন সেনাপ্রধান শফিউদ্দিন আহমেদের পরিচয়","মহানগর ডেস্ক","বাংলাদেশ"," ১৩ জুন, ২০২১","N/A","বর্তমান সেনাপ্রধান জেনারেল আজিজ আহমেদের স্থলাভিষিক্ত হবেন তিনি। জেনারেল আজিজ আহমেদ আগামী ২৪ জুন অবসরে যাবেন।","লেফটেন্যান্ট জেনারেল এস এম শফিউদ্দিন আহমেদকে সেনাবাহিনী প্রধান হিসেবে নিয়োগ দেওয়া হয়েছে। বৃহস্পতিবার (১০ জুন) প্রতিরক্ষা মন্ত্রণালয়ের উপসচিব ওয়াহিদা সুলতানা স্বাক্ষরিত এক প্রজ্ঞাপনে এ নিয়োগ দেওয়া হয়।প্রজ্ঞাপনে উল্লেখ করা হয়, সেনাবাহিনীর কোয়ার্টার মাস্টার জেনারেল লেফটেন্যান্ট জেনারেল এস এম শফিউদ্দিন আহমেদকে আগামী ২৪ জুন (২০২১) বিকেল থেকে বাংলাদেশ সেনাবাহিনীতে জেনারেল পদে পদোন্নতি প্রদানপূর্বক প্রতিরক্ষা বাহিনীগুলোর প্রধানদের (নিয়োগ, বেতন, ভাতা এবং অন্যান্য সুবিধা) আইন, ২০১৮ অনুযায়ী তিন বছরের জন্য সেনাবাহিনী প্রধান হিসেবে নিয়োগ দেওয়া হলো।বর্তমান সেনাপ্রধান জেনারেল আজিজ আহমেদের স্থলাভিষিক্ত হবেন তিনি। জেনারেল আজিজ আহমেদ আগামী ২৪ জুন অবসরে যাবেন।বিশ্ব শান্তি প্রতিষ্ঠায় জাতিসংঘ শান্তিরক্ষা মিশনে লেফটেন্যান্ট জেনারেল শফিউদ্দিন উল্লেখযোগ্য অবদান রেখেছেন। তিনি ১৯৯৩ থেকে ১৯৯৪ সালে মোজাম্বিকে ১৬ মাস শান্তিরক্ষী হিসেবে নিয়োজিত ছিলেন। এ ছাড়া ২০১৪-১৬ পর্যন্ত সেন্ট্রাল আফ্রিকান রিপাবলিক-এ ডেপুটি ফোর্স কমান্ডার হিসেবে দায়িত্ব পালনকালে অসামান্য কর্মদক্ষতা প্রদর্শনের জন্য এসআরএসজি কর্তৃক সাইটেশন প্রাপ্ত হোন।লেফটেন্যান্ট জেনারেল শফিউদ্দিন, বাংলাদেশ জাতীয় বিশ্ববিদ্যালয় হতে ডিফেন্স স্টাডিজে স্নাতকোত্তর সম্পন্ন করেছেন। তিনি ঢাকা বিশ্ববিদ্যালয়ের অধীনে এমআইএসটি হতে এমবিএ ডিগ্রি অর্জন করেন। এরপর অসামান্য ফলাফলসহ ডেভেলপমেন্ট অ্যান্ড সিকিউরিটি স্টাডিজে এমফিল সম্পন্ন করেন।জেনারেল শফিউদ্দিন বর্তমানে বিইউপিতে পিএইচডিতে অধ্যয়নরত রয়েছেন। তার কর্মজীবনে তিনি আন্তর্জাতিক সম্পর্ক, দুর্যোগ ব্যবস্থাপনা বিষয়াদি, শান্তিরক্ষী বাহিনী এবং ডিফেন্স অ্যান্ড স্ট্র্যাটেজিক স্টাডিজ সম্পর্কিত বিভিন্ন সেমিনার, সম্মেলন, কর্মশালা ইত্যাদিতে অংশ নিয়েছেন। দেশ ও বিদেশের জার্নালে তার স্বনামধন্য আর্টিকেল প্রকাশিত হয়েছে।লেফটেন্যান্ট জেনারেল শফিউদ্দিন বিশ্বের বিভিন্ন দেশে ভ্রমণ করেছেন। উল্লেখযোগ্য দেশসমূহ মোজাম্বিক, সোয়াজিল্যান্ড, দক্ষিণ আফ্রিকা, সিংগাপুর, মালয়েশিয়া, থাইল্যান্ড, তুরস্ক, চায়না, ইউএসএ, শ্রীলংকা, নিউজিল্যান্ড, ভারত, নেপাল, কুয়েত, মালদ্বীপ, জাপান, ইন্দোনেশিয়া, রুয়ান্ডা, মরক্কো, কঙ্গো, জার্মানি, ফ্রান্স, কেনিয়া, ইউনাইটেড আরব আমিরাত ও থাইল্যান্ড।সেনাবাহিনীর কোয়ার্টার মাস্টার জেনারেল (কিউএমজি) লেফটেন্যান্ট জেনারেল শফিউদ্দিন আহমেদ, ওএসপি, এনডিইউ, পিএসসি, ১৯৬৩ সালের ৩১ ডিসেম্বর খুলনা শহরে জন্মগ্রহণ করেন। তিনি ১৯৮৩ সালের ২৩ ডিসেম্বর নবম দীর্ঘমেয়াদি কোর্সের সঙ্গে বাংলাদেশ মিলিটারি একাডেমি হতে চতুর্থ ইস্ট বেঙ্গল রেজিমেন্টে কমিশন লাভ করেন।সামরিক কর্মজীবনে স্টাফ, প্রশিক্ষক এবং কমান্ড নিযুক্তিতে কর্মরত ছিলেন। জেনারেল শফিউদ্দিন বাংলাদেশ সেনাবাহিনীর একটি পদাতিক ব্যাটালিয়ন, একটি পদাতিক ব্রিগেড এবং একটি পদাতিক ডিভিশনসহ জাতিসংঘ শান্তিরক্ষী অপারেশনে অত্যন্ত ঝুঁকিপূর্ণ অঞ্চলে মাল্টিন্যাশনাল ফোর্স কমান্ডার হিসেবে প্রথম বাংলাদেশ ব্যাটালিয়ন কমান্ডের অনন্য অভিজ্ঞতা সম্পন্ন একজন অফিসার। কমিশন পরবর্তী Counterinsurgency অপারেশন এলাকায় যোগদানপূর্বক তিনি তার সামরিক কর্মজীবন শুরু করেন এবং পরবর্তীতে Counterinsurgency অপারেশন এলাকার পদাতিক ব্যাটালিয়নের অধিনায়ক হিসেবেও অত্যন্ত দক্ষতার সঙ্গে দায়িত্ব পালন করেন।তিনি বিভিন্ন ফরমেশন সদর দপ্তরে সিনিয়র অপারেশনাল এবং প্রশাসনিক স্টাফ অফিসার হিসেবে দায়িত্ব পালনসহ প্রশিক্ষক হিসেবে ক্যাডেট কলেজ ও বাংলাদেশ মিলিটারি একাডেমিতে দায়িত্ব পালন করেন। তিনি সদর দপ্তর আর্টডকের চিফ অব ডকট্রিন ডিভিশন এবং সেনাবাহিনী সদর দপ্তরে সামরিক প্রশিক্ষণ পরিদপ্তরের পরিচালক হিসেবে অত্যন্ত সফলতার সঙ্গে দায়িত্ব পালন করেন।২০১২ সালের ৭ মে মেজর জেনারেল পদে পদোন্নতি লাভ করে ১৯ পদাতিক ডিভিশনের জিওসি হিসেবে দায়িত্বভার গ্রহণ করেন। সফলতার সঙ্গে ডিভিশন কমান্ড শেষে তিনি বাংলাদেশ ইনস্টিটিউট অব ইন্টারন্যাশনাল স্টাডিজে ডিজি হিসেবে দায়িত্ব পালনকালীন জাতিসংঘ সদর দপ্তর কর্তৃক মিনুস্কাতে ডেপুটি ফোর্স কমান্ডার হিসেবে নিযুক্ত লাভ করেন।লেফটেন্যান্ট জেনারেল শফিউদ্দিন বর্তমান পদবিতে পদোন্নতি লাভের পূর্বে এনডিসি এর এসডিএস (আর্মি-১) এবং লজিস্টিকস এরিয়ার জিওসি ও এরিয়া কমান্ডার হিসেবে দায়িত্ব পালন করেছেন। জেনারেল শফিউদ্দিন গত ২৫ আগস্ট ২০১৯ তারিখে জিওসি হিসেবে আর্টডকের দায়িত্বভার গ্রহণ করেন।জেনারেল শফিউদ্দিন দেশে ও বিদেশে বিভিন্ন প্রশিক্ষণ অত্যন্ত সুনামের সঙ্গে সম্পন্ন করেছেন। তিনি চীনের ন্যাশনাল ডিফেন্স ইউনিভার্সিটি (এনডিইউ)'তে আন্তর্জাতিক সিম্পোজিয়াম কোর্সে অংশগ্রহণ করেন। ২০১০ সালে তিনি অত্যন্ত সফলতার সঙ্গে ডিফেন্স অ্যান্ড স্ট্র্যাটেজিক স্টাডিজ কোর্স, এনডিইউ, চায়না সম্পন্ন করেন। তিনি বাংলাদেশ ডিফেন্স সার্ভিস কমান্ড অ্যান্ড স্টাফ কলেজ হতে স্নাতক ডিগ্রি অর্জন করেন।ব্যক্তিগত জীবনে জেনারেল শফিউদ্দিন বিবাহিত এবং দুই কন্যা সন্তানের জনক।",0
https://www.somoynews.tv/news/2021-06-12/%E0%A6%9A%E0%A6%BE%E0%A6%B0-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7-%E0%A6%B9%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"সাকিব কি নিষিদ্ধ হলেন?","খেলার সময়","খেলা"," ১২ জুন, ২০২১","N/A","ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হয়েছে বলে একাধিক গণমাধ্যমে খবর প্রকাশ করা হয়েছে।","মাঠে অশোভন আচরণের জন্য জাতীয় দলের ক্রিকেটার এবং ঢাকা প্রিমিয়ার লিগের মোহামেডানের অধিনায়ক সাকিব আল হাসানকে চার ম্যাচের জন্য নিষিদ্ধ করা হয়েছে বলে একাধিক গণমাধ্যমে খবর প্রকাশ করা হয়েছে। মোহামেডানের ক্রিকেট কমিটির চেয়ারম্যান মাসুদুজ্জামানের বরাত দিয়ে শনিবার (১২ জুন) দেশে শীর্ষ স্থানীয় একাধিক সংবাদমাধ্যমে এ খবর প্রকাশ করা হয়েছে।প্রসঙ্গত, শুক্রবার (১১ জুন) মিরপুরে আবাহনীর বিপক্ষে ম্যাচে মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।ওই ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হলো বিশ্বসেরা এই অলরাউন্ডারের ওপর।এদিকে, শুক্রবারের ঘটনার পরই সাকিবের এমন অস্বাভাবিক আচরণের বিষয়টি খতিয়ে দেখেছে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ম্যাচের দুই আম্পায়ার ইমরান পারভেজ ও মাহফুজুর রহমান এবং ম্যাচ রেফারি মোরশেদুল আলমকে এ বিষয়ে প্রতিবেদন দিতে বলা হয়েছিল।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ",0
https://www.somoynews.tv/news/2021-06-11/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%86%E0%A6%9A%E0%A6%B0%E0%A6%A3-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%B2%E0%A7%87%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%AE%E0%A6%A4,"সাকিবের আচরণ নিয়ে বিশ্লেষকদের মত","নিজস্ব প্রতিবেদক","খেলা"," ১১ জুন, ২০২১","N/A","আম্পায়ারের বাজে সিদ্ধান্তই সাকিবকে প্ররোচিত করেছে অনেকাংশে।","সাকিব আল হাসান, নামটার সঙ্গে যেমন জড়িয়ে আছে বাংলাদেশ ক্রিকেটার হাজারো গৌরবগাঁথা, তেমনি এই নামটাই জন্ম দিয়েছে একের পর এক ন্যক্কারজনক ঘটনা। গ্যালারিতে দর্শক পেটানো থেকে শুরু করে, নানা সময়ে বিসিবির বিভিন্ন সিদ্ধান্তকে বৃদ্ধাঙুলি দেখিয়ে এসেছেন মিস্টার সেভেন্টি ফাইভ।শেষমেষ বাজিকরদের সঙ্গে যোগাযোগ রক্ষা এবং তা নিয়ে কোনো তথ্য না জানানোর অপরাধে এক বছরের নিষেধাজ্ঞা তো বিশাল এক ধাক্কাই দিয়ে গেল বাংলাদেশ ক্রিকেটকে। তবে, নিষেধাজ্ঞা থেকে ফিরে আসার পর সবাই ভেবেছিল এবার হয়তো বদলে যাবেন সাকিব।কিন্তু, সেই ভাবাতেই শেষ। মাঠের সাকিব যেমন তেমনই হোক না কেন, বিতর্ক জন্ম দিতে তার যেন কোনো জুড়ি নেই। তাই তো, শুক্রবার (১১ জুন) ডিপিএলে আবাহনীর বিপক্ষে ম্যাচে আম্পায়ারের সিদ্ধান্তের প্রতিবাদ জানাতে গিয়ে এভাবে ফুঁসে উঠলেন সাকিব আল হাসান।তবে, এতদিন সাকিবের সব কর্মকাণ্ডেই সমর্থন করার জায়গা থাকত অল্পবিস্তর। কিন্তু, এবার কোনো যুক্তিতেই তাকে সমর্থন দেওয়া যায় না বলে মত ক্রিকেট বিশ্লেষকদের।ক্রিকেটীয় দৃষ্টিকোণ থেকে কোন যুক্তি দিয়েই সাকিবের ঘটনাকে সমর্থন করা যায় না। মাঠে সাকিবের আচরণ একেবারেই অশোভন ছিলো বলে মন্তব্য করেছেন বিসিবির সাবেক পরিচালক খন্দকার জামিল উদ্দিন।তিনি বলেন, আজকে সাকিব যে ঘটনাটা ঘটাল এ বিষয়ে যে সিদ্ধান্তই হোক, ক্রিকেটীয় দৃষ্টিকোণ থেকে তা কোনোভাবেই গ্রহণ করার মতো না। সাকিবের মতো একজন খেলোয়াড়ের কাছ থেকে এমনটা গ্রহণযোগ্য না।তবে, অযথা তো আর মাঠের মধ্যে ক্ষিপ্র হয়ে উঠেননি সাকিব। আম্পায়ারের বাজে সিদ্ধান্তই তাকে প্ররোচিত করেছে অনেকাংশে। ঘরোয়া ক্রিকেটের এ আম্পায়ারিং এর মান নিয়েও প্রশ্ন অনেকদিনের। তবে, সে জায়গায় চিরকালই নিরব ক্রিকেট বোর্ড।খন্দকার জামিল উদ্দিন বলেন, একেবারে নিম্ন মানের আম্পায়ারিং হচ্ছে। বিভিন্ন দলের পক্ষে আম্পায়ারিং হচ্ছে। বিভিন্ন দলকে ফেবার করা হচ্ছে। এটা গ্রহণযোগ্য হতে পারে না। এভাবে চলতে থাকলে ঘরোয়া ক্রিকেট মুখ থুবড়ে পড়বে।  সব বিতর্ক পেছনে ফেলে আবারও মাঠের ক্রিকেট মনোযোগী হবেন সাকিব আল হাসান, এটাই এখন আশা সমর্থক থেকে ক্রিকেট বোদ্ধা সবার।",0
https://www.somoynews.tv/news/2021-06-12/%E0%A6%AC%E0%A6%BE%E0%A7%9C%E0%A6%9B%E0%A7%87-%E0%A6%B8%E0%A6%82%E0%A6%95%E0%A7%8D%E0%A6%B0%E0%A6%AE%E0%A6%A3--%E0%A6%AD%E0%A7%9F%E0%A6%BE%E0%A6%AC%E0%A6%B9-%E0%A6%B9%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%AA%E0%A6%B0%E0%A6%BF%E0%A6%B8%E0%A7%8D%E0%A6%A5%E0%A6%BF%E0%A6%A4%E0%A6%BF-%E0%A6%86%E0%A6%B6%E0%A6%99%E0%A7%8D%E0%A6%95%E0%A6%BE-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%95%E0%A6%A6%E0%A7%87%E0%A6%B0,"বাড়ছে সংক্রমণ, ভয়াবহ হতে পারে পরিস্থিতি আশঙ্কা চিকিৎসকদের","বাংলার সময় ডেস্ক","স্বাস্থ্য"," ১২ জুন, ২০২১","N/A","শুধু সীমান্তবর্তী জেলা নয়, করোনা সংক্রমণ বাড়ছে অন্যান্য জেলাতেও। মৃতের সংখ্যাও বাড়ছে দিন দিন।","শনিবার (১২ জুন) ২৪ ঘণ্টায় রাজশাহী মেডিকেল কলেজ হাসপাতালে চারজনের মৃত্যু হয়েছে। এ ছাড়া খুলনা বিভাগে ৬ জন ও রংপুর বিভাগে ৪ জনের মৃত্যু হয়েছে। রোগীর সংখ্যা না কমায় নাজুক পরিস্থিতি তৈরি হয়েছে হাসপাতালগুলোতে। কোন কোন এলাকায় রোগীরা চিকিৎসা নিচ্ছেন নিজ বাড়িতে। পরিসংখ্যান অপরিবর্তিত থাকলে পরিস্থিতি আরও ভয়াবহ হতে পারে বলে আশঙ্কা চিকিৎসকদের।রাজশাহী:রাজশাহী মেডিকেল কলেজ হাসপাতালে রাজশাহীর একজন ও চাঁপাইনবাবগঞ্জের তিনজন মারা গেছেন। ২৪ ঘণ্টায় ৩৬৬টি নমুনা পরীক্ষায় ১৪৩ জনের করোনা শনাক্ত হয়েছে। শনাক্তের হার ৩৯ দশমিক সাত শতাংশ। ২৭০ শয্যার হাসপাতালে ভর্তি আছেন ২৮৯ জন। আইসিইউতে ভর্তি ১৮ জন বলে জানান রাজশাহী মেডিকেল কলেজ হাসপাতালের পরিচালক ব্রি. জে. শামীম ইয়াজদানী।ঠাকুরগাঁও:ঠাকুরগাঁওয়ে নতুন করে চারজন মারা গেছেন। সবশেষ ৪৬টি নমুনা পরীক্ষায় শনাক্ত ২১ জন। হাসপাতালে ভর্তি আছেন ৪১ জন। স্বাস্থ্যবিধি নিয়ে সচেতনতা বাড়াতে জেলা ও উপজেলায় প্রবেশপথে চেকপোস্ট বসিয়ে কাজ করা হচ্ছে বলে জানান ঠাকুরগাঁও সদর ট্রাফিক ইনচার্জ মাসুদ সরকার।খুলনা:খুলনা মেডিকেল কলেজ হাসপাতালের আরএমও  ডা. সুহাস রঞ্জন হালদার বলেন, এ মেডিকেলে আরও দুজনের মৃত্যু হয়েছে। ২৪ ঘণ্টায় ৩৭৬টি নমুনা পরীক্ষায় ১১১ জনের করোনা শনাক্ত হয়েছে। আক্রান্তের হার ২৪ শতাংশ। ১০০ শয্যার হাসপাতালে ভর্তি আছেন ১৩২ জন। আইসিইউতে ভর্তি আছেন ২০ জন। রোববার থেকে শুরু হবে এক সপ্তাহের লকডাউন।যশোর ও বেনাপোল:করোনা সংক্রমণ রোধে যশোর ও নোয়াপাড়া পৌরসভায় লকডাউন চলছে। স্বাস্থ্যবিধি মেনে পরিচালনা করা হচ্ছে ভ্রাম্যমাণ আদালত। ২৪ ঘণ্টায় ১৩৩টি নমুনা পরীক্ষায় ৩৫ জন করোনা শনাক্ত হয়েছে। তাদের মধ্যে বেনাপোলেরই ১১ জন। মারা গেছেন ৩ জন। আক্রান্তের হার ২৭ শতাংশ বলে জানান যশোর জেনারেল হাসপাতালের তত্ত্বাবধায়ক ডা. মো. আখতারুজ্জামান।সাতক্ষীরা:দ্বিতীয় দফা লকডাউনের প্রথম দিনেও ঘরের বাইরে সাতক্ষীরা পৌরসভার মানুষ। নতুন করে মারা গেছেন আরও একজন। ২৪ ঘণ্টায় ১৮৮টি নমুনা পরীক্ষায় শনাক্ত হয়েছেন ৬৮ জন। জেলার ৬৮৩ জন রোগীর মধ্যে মাত্র ৬৯ জন সরকারি হাসপাতালে ভর্তি হয়েছেন।কুড়িগ্রাম:কুড়িগ্রামে আক্রান্তের হার ৪২ দশমিক ৩১ শতাংশ। ২৪ ঘণ্টায় ২৬টি নমুনা পরীক্ষায় শনাক্ত ১১ জন। হাসপাতালে ভর্তি ৯ জন।এ ছাড়া ঝিনাইদহে শনাক্তের হার ২০ শতাংশ ও কুষ্টিয়ায় ২৯ দশমিক ৭৫ শতাংশ বলে জানা গেছে।
 ",0
https://www.somoynews.tv/news/2021-06-12/%E0%A6%89%E0%A6%A4%E0%A7%8D%E0%A6%A4%E0%A6%BE%E0%A6%B2-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A6%BE%E0%A6%97%E0%A6%B0--%E0%A6%B8%E0%A6%AE%E0%A7%81%E0%A6%A6%E0%A7%8D%E0%A6%B0%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A7%A9-%E0%A6%A8%E0%A6%AE%E0%A7%8D%E0%A6%AC%E0%A6%B0-%E0%A6%B8%E0%A6%A4%E0%A6%B0%E0%A7%8D%E0%A6%95-%E0%A6%B8%E0%A6%82%E0%A6%95%E0%A7%87%E0%A6%A4,"উত্তাল হচ্ছে সাগর, সমুদ্রবন্দরে ৩ নম্বর সতর্ক সংকেত","মহানগর ডেস্ক","বাংলাদেশ"," ১২ জুন, ২০২১","N/A","উত্তর বঙ্গোপসাগরে অবস্থানরত সব মাছ ধরার নৌকা ও ট্রলারকে পরবর্তী নির্দেশ না দেওয়া পর্যন্ত উপকূলের কাছাকাছি এসে সাবধানে চলাচল করতে বলা হয়েছে","উত্তর-পশ্চিম বঙ্গোপসাগর ও তৎসংলগ্ন উপকূলীয় এলাকায় লঘুচাপ বিরাজ করায় চট্টগ্রাম, কক্সবাজার, মোংলা ও পায়রা সমুদ্রবন্দরকে ৩ নম্বর স্থানীয় সতর্ক সংকেত দেখিয়ে যেতে বলেছে আবহাওয়া অধিদপ্তর।একই সঙ্গে উত্তর বঙ্গোপসাগরে অবস্থানরত সব মাছ ধরার নৌকা ও ট্রলারকে পরবর্তী নির্দেশ না দেওয়া পর্যন্ত উপকূলের কাছাকাছি এসে সাবধানে চলাচল করতে বলা হয়েছে।শনিবার (১২ জুন) এক সতর্কবার্তায় এ তথ্য জানিয়েছে আবহাওয়া অধিদপ্তর। বলেছে, সমুদ্রবন্দর, উত্তর বঙ্গোপসাগর ও তৎসংলগ্ন এলাকার ওপর দিয়ে ঝড়ো হাওয়া বয়ে যেতে পারে।সতর্কবার্তায় আবহাওয়া অফিস আরও বলেছে, উত্তর-পশ্চিম বঙ্গোপসাগর ও তৎসংলগ্ন উপকূলীয় এলাকায় একটি লঘুচাপ বিরাজ করছে। এর প্রভাবে উত্তর বঙ্গোপসাগর ও তৎসংলগ্ন বাংলাদেশ উপকূলীয় এলাকায় গভীর সঞ্চারণশীল মেঘমালা সৃষ্টি হচ্ছে। ",0
https://www.somoynews.tv/news/2021-06-12/%E0%A6%B8%E0%A6%BF%E0%A6%B0%E0%A6%BF%E0%A7%9F%E0%A6%BE%E0%A6%AB%E0%A7%87%E0%A6%B0%E0%A6%A4-%E0%A6%AA%E0%A7%8D%E0%A6%B0%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%AC%E0%A6%BF%E0%A6%B6%E0%A7%87%E0%A6%B7%E0%A6%9C%E0%A7%8D%E0%A6%9E-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%A5%E0%A7%87%E0%A6%95%E0%A7%87-%E0%A6%86%E0%A6%9F%E0%A6%95,"সিরিয়াফেরত প্রযুক্তি বিশেষজ্ঞ জঙ্গি চট্টগ্রামে আটক","মহানগর ডেস্ক","বাংলাদেশ"," ১২ জুন, ২০২১","N/A","সিরিয়ায় প্রশিক্ষণ নেওয়া আনসার আল ইসলামের তথ্য প্রযুক্তি বিশেষজ্ঞ শাখাওয়াত আলীকে আটক করেছে কাউন্টার টেররিজম ইউনিট।","শনিবার (১২ জুন) ভোরে চট্টগ্রাম নগরীর খুলশী এলাকা থেকে তাকে আটক করা হয়।শাখাওয়াত সিরিয়ায় ‘হায়াত তাহরীর আরশাম’ নামে একটি সংগঠনের হয়ে ৬ মাস সশস্ত্র প্রশিক্ষণের পর ইদলিব যুদ্ধে অংশ নেয়।বাংলাদেশের যেকোনো স্পর্শকাতর বিষয় মুহূর্তের মধ্যে সামাজিক যোগাযোগ মাধ্যমে আনসার আল ইসলামের নানা পেজে আপলোড করতেন শাখাওয়াত আলী।বেশকিছু দিন ধরেই তার তথ্য সংগ্রহ করছিল সিএমপির কাউন্টার টেররিজম ইউনিট।শনিবার ভোরে নগরীর খুলশীর আহলে হাদীস মসজিদ এলাকা থেকে আটক করা হয় শাখাওয়াত আলীকে।কাউন্টার টেররিজম ইউনিটের কর্মকর্তারা জানান, ২০১২ সালে ভায়রা মামুন এবং আরিফের সঙ্গে আনসার আল ইসলামে যোগ দেয় সে। ২০১৭ তুরস্ক সীমান্ত দিয়ে সিরিয়ায় ঢুকে শাখাওয়াত আলী।এইচটিএস নামে একটু গ্রুপের সশস্ত্র প্রশিক্ষণ শেষে যুদ্ধে অংশ নেয় বলেও জানায় কাউন্টার টেররিজম ইউনিটের কর্মকর্তারা।  পরবর্তীতে শাখাওয়াত আলী তুরস্ক সীমান্ত দিয়ে ইন্দোনেশিয়া যায়। সেখান থেকে প্রথমে শ্রীলঙ্কা, পরবর্তীতে চলতি বছরের ২২ মার্চ বাংলাদেশে ঢুকে আবারও জঙ্গি তৎপরতায় জড়িয়ে পড়েন তিনি। শাখাওয়াত আলীর পরবর্তী মিশন নিয়ে অনুসন্ধানে নামে কাউন্টার টেররিজম ইউনিট।  সিএমপির কাউন্টার টেররিজম ইউনিটের উপ কমিশনার হাসান মো. শওকত আলী বলেন, আনসার আল ইসলামে তো সে আইটি বিশেষজ্ঞ হিসেবে কাজ করতো। বিভিন্ন ধরনের সংবাদ আপলোড করা, প্রযুক্তিগত বিষয়গুলোতে সহায়তা করা এইগুলো ছিল তার কাজ।সিরিয়ার ইদলিব শহরে সে প্রবেশ করে। ওইখানে সে গ্রুপের সঙ্গে সংযুক্ত হয়ে সে প্রশিক্ষণপ্রাপ্ত হয় বলে জানান  হাসান মো. শওকত আলী। আটক শাখাওয়াত আলীর বিরুদ্ধে নগরীর খুলশী থানায় সন্ত্রাস দমন আইনে মামলা হয়েছে।",0
https://www.somoynews.tv/news/2021-06-13/%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE%E0%A6%B2%E0%A6%98%E0%A7%81-%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%A6%E0%A6%BE%E0%A7%9F%E0%A7%87%E0%A6%B0-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%A4%E0%A7%81%E0%A6%B2%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3,"স্কুলছাত্রীকে রাস্তা থেকে তুলে নিয়ে ধর্ষণ","বাংলার সময় ডেস্ক","বাংলাদেশ"," ১৩ জুন, ২০২১","N/A","শনিবার (১২ জুন) সকাল ১০টার দিকে কুলিয়ারচরে এ ঘটনা ঘটে","কিশোরগঞ্জের কুলিয়ারচরে সংখ্যালঘু পরিবারের নবম শ্রেণির এক স্কুলছাত্রীকে রাস্তা থেকে তুলে নিয়ে ধর্ষণের অভিযোগ উঠেছে। শনিবার (১২ জুন) সকাল ১০টার দিকে কুলিয়ারচরে এ ঘটনা ঘটে।  এ ঘটনায় স্কুলছাত্রীর বাবা বাদী হয়ে কুলিয়ারচর থানায় একটি মামলা দায়ের করেছেন।কুলিয়ারচর থানার ভারপ্রাপ্ত কর্মকর্তা (ওসি) মামলার বিষয়টি নিশ্চিত করে বলেন, অভিযুক্ত যুবকের বিরুদ্ধে মামলা হয়েছে। পরববর্তী আইনি ব্যবস্থা নেওয়া হচ্ছে।বিস্তারিত আসছে...",0
https://www.somoynews.tv/news/2021-06-11/%E0%A6%A4%E0%A7%81%E0%A6%B0%E0%A6%B8%E0%A7%8D%E0%A6%95%E0%A7%87-%E0%A6%AC%E0%A6%BF%E0%A6%B6%E0%A6%BE%E0%A6%B2-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3-%E0%A6%AD%E0%A6%BE%E0%A6%A3%E0%A7%8D%E0%A6%A1%E0%A6%BE%E0%A6%B0%E0%A7%87%E0%A6%B0-%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8,"তুরস্কে বিশাল স্বর্ণ ভাণ্ডারের সন্ধান","জুলফিকার জনি","আন্তর্জাতিক"," ১১ জুন, ২০২১","N/A","তুরস্কের শিল্প ও প্রযুক্তিমন্ত্রী মুস্তফা ভারাঙ্ক ঘোষণা করেছেন, তুরস্কের পূর্ব প্রদেশ আগ্রায় ১ দশমিক ২ বিলিয়ন ডলার মূল্যের ২০ টন স্বর্ণ ভাণ্ডারের সন্ধান মিলেছে।","একই এলাকায় ২.৮ মিলিয়ন ডলার মূল্যের ৩ দশমিক ৫ টন সিলভারেরও সন্ধান পাওয়া গেছে।বৃহস্পতিবার (১০ জুন) মুস্তফা ভারাঙ্ক এ ঘোষণা দেন।তিনি বলেন, স্বর্ণ ও সিলভার খনি আবিষ্কার তুরস্ক ও ওই অঞ্চলের অর্থনীতির জন্য খুবই গুরুত্বপূর্ণ। এখানে ২ হাজার লোককে চাকরি দেওয়া হবে। ২০২২ সালের শেষ প্রান্তিকে খনিতে কাজ শুরু হওয়ার ব্যাপারে আশাবাদী তিনি।মন্ত্রী বলেন, খনিতে আরও স্বর্ণের ব্যাপারে অনুসন্ধান চলছে।তুরস্কের খনিখাতে ১৩ হাজার মানুষ কাজ করছে বলে জানান তিনি।ভারাঙ্ক বলেন, করোনা মহামারির পরেও তুরস্ক গত বছর ১৮টি সক্রিয় খনি থেকে ৪২ টন স্বর্ণ উত্তোলন করেছে। ২০০০ সালের আগেও যেখানে এক গ্রামও স্বর্ণ উৎপাদন করতে পারেনি।তিনি জানান, কিন্তু আমরা এখানেই থেমে যাবো না। এই খাতকে এগিয়ে নিতে আমরা আরও নতুন নতুন প্রকল্প নিয়ে এগোচ্ছি।ভারাঙ্ক বলেন, ২০০১ সালের পূর্বে তুরস্কে স্বর্ণের চাহিদা আমদানি করে মেটানো হত।

সূত্র: ইয়েনি শাফাক",0
https://www.somoynews.tv/news/2021-06-13/%E0%A6%95%E0%A7%81%E0%A6%AE%E0%A6%BF%E0%A6%B0%E0%A7%87%E0%A6%B0-%E0%A6%A8%E0%A6%BE%E0%A6%AE-%E0%A6%93%E0%A6%B8%E0%A6%BE%E0%A6%AE%E0%A6%BE-%E0%A6%B8%E0%A6%BE%E0%A6%AC%E0%A6%BE%E0%A7%9C-%E0%A6%95%E0%A6%B0%E0%A7%87%E0%A6%9B%E0%A7%87-%E0%A7%AE%E0%A7%A6-%E0%A6%9C%E0%A6%A8-%E0%A6%AE%E0%A6%BE%E0%A6%A8%E0%A7%81%E0%A6%B7,"৮০ জনকে খেয়েছে এই কুমির লাদেন!","আন্তর্জাতিক ডেস্ক","আন্তর্জাতিক"," ১৩ জুন, ২০২১","N/A","প্রায় ৮০ জন গ্রামবাসীকে খেয়ে নিঃশেষ করে দিয়ে সম্প্রতি ধরা পড়েছে ওই কুমিরটি।","নাম তার ওসামা বিন লাদেন। তবে সে মানুষ ওসামা নয়। গ্রামবাসীরা তার নাম দিয়েছে ওসামা বিন লাদেন। বলা হচ্ছে আফ্রিকার পূর্বাঞ্চলীয় দেশ উগান্ডার ভিক্টোরিয়া লেকের মানুষখেকো কুমিরের কথা। প্রায় ৮০ জন গ্রামবাসীকে খেয়ে নিঃশেষ করে দিয়ে সম্প্রতি ধরা পড়েছে ওই কুমিরটি। ৭৫ বছর বয়স্ক এই কুমিরের ওজন প্রায় এক টন।বেশ কয়েকদিন স্থানীয়দের মধ্যে ত্রাসের সৃষ্টি করে সম্প্রতি উগান্ডার লেক ভিক্টোরিয়ার সমুদ্রতীরে জেলেদের জালে ধরা পড়ে এটি। জানা যায়, কয়েকদিন ধরে লেক ভিক্টোরিয়ার এলাকায় বেশ কয়েকজনের খোঁজ মিলছিল না। নিখোঁজরা প্রত্যেকেই ফলে স্থানীয় বাসিন্দারা খবর পাঠান বন কর্মীদের কাছে। তাদের আশঙ্কা, কুমিরের পেটেই গিয়েছে সম্ভবত নিখোঁজরা।

এরমধ্যে নিখোঁজ হওয়ার সাম্প্রতিক ঘটনাটি ঘটে জলাসয়ের ধারে। সেখানে গোসল করার সময় নিখোঁজ হয় বসকো নায়ানসি নামে এক ব্যক্তি। পরেরদিন তার রক্তমাখা কাপড় জলে ভেসে ওঠে। ফলে শুরু হয় কুমীরের খোঁজ। চারদিনের অভিযানে অবশেষে মেলে সাফল্য। অবশেষে কাকিরা গ্রামের নদী থেকে জালে ধরা পড়ে বিশালাকার কুমিরটি।

কুমিরটিকে বর্তমানে উগান্ডার মুরচিসন ফলস জাতীয় উদ্যানে নিয়ে যাওয়া হয়েছে। দক্ষিণ-পূর্ব আফ্রিকার দেশগুলোতে সিংহের পর কুমিরই ভয়াবহ প্রাণী যার হাতে প্রচুর মানুষ প্রাণ হারায়। এক পরিসংখ্যানে দেখা গেছে আফ্রিকার দেশগুলোতে বছরে বন্যপ্রাণীর আক্রমণে ৭৪৫টি ঘটনার মধ্যে কুমিরের হামলায় ২৭৫টিই প্রাণী প্রাণ হারিয়েছে।",0
https://www.somoynews.tv/news/2021-06-11/%E0%A6%87%E0%A6%B8%E0%A6%B2%E0%A6%BE%E0%A6%AE%E0%A6%95%E0%A7%87-%E0%A6%AE%E0%A7%81%E0%A6%9B%E0%A7%87-%E0%A6%AB%E0%A7%87%E0%A6%B2%E0%A6%A4%E0%A7%87-%E0%A6%9A%E0%A6%BE%E0%A6%87%E0%A6%9B%E0%A7%87-%E0%A6%9A%E0%A7%80%E0%A6%A8--%E0%A6%85%E0%A7%8D%E0%A6%AF%E0%A6%BE%E0%A6%AE%E0%A6%A8%E0%A7%87%E0%A6%B8%E0%A7%8D%E0%A6%9F%E0%A6%BF%E0%A6%B0-%E0%A6%B0%E0%A6%BF%E0%A6%AA%E0%A7%8B%E0%A6%B0%E0%A7%8D%E0%A6%9F,"ইসলামকে মুছে ফেলতে চাইছে চীন: অ্যামনেস্টির রিপোর্ট","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","মানবাধিকার সংস্থা অ্যামনেস্টি ইন্টারন্যাশনাল চীনের উইঘুরদের নিয়ে নতুন প্রতিবেদন প্রকাশ করেছে বলে জানিয়েছে আন্তর্জাতিক গণমাধ্যম বিবিসি। বৃহস্পতিবার (১০ জুন) ‘আমরা যেন যুদ্ধের শত্রুপক্ষ’ শিরোনামের ১৬০ পাতার এই প্রতিবেদনে অভিযোগ করা হয়, চীন ইসলামকে মুছে ফেলতে চাইছে।","বিবিসি জানায়, ২০১৯ সালের অক্টোবর থেকে  এ বছরের  মে পর্যন্ত এ গবেষণা পরিচালনা করেছে অ্যামনেস্টি ইন্টারন্যাশনাল। এই প্রতিবেদনে ১২৮ জনের সাক্ষাৎকার রয়েছে। তার মধ্যে ৫৫ জন চীনের উইঘুর শিবিরে ছিলেন। আর ৬৮ জন সেই সব পরিবারের সদস্য, যাদের কেউ হারিয়ে গেছেন বা আটক করা হয়েছে বলে জানিয়েছে অ্যামনেস্টি।রিপোর্টে তারা জানিয়েছে, শিনজিয়াং-এ ১০ লাখের বেশি মানুষকে শিবিরে পাঠানো হয়েছে। উইঘুর মুসলিমদের ভয় দেখানোর জন্য চীন তাদের ধর্মীয় ও সাংস্কৃতিক স্থানগুলো বন্ধ করে দিয়েছে। অ্যামনেস্টিকে প্রচুর সাক্ষী জানিয়েছেন, চীন ইসলামকেই মুছে ফেলতে চায়।সাক্ষাৎকারে অনেকে বলেছেন, মসজিদ ভেঙে ফেলা হয়েছে। মসজিদে ও মুসলিমদের বাড়িতে চীনের প্রেসিডেন্ট শি জিনপিংয়ের ছবি লাগিয়ে দেওয়া হয়েছে জানিয়েছেন তারা।অ্যামনেস্টি প্রতিবেদনে আরও জানায়, কোনো রকম সতর্কতা ছাড়াই উইঘুরদের মাঝরাতে বাড়ি থেকে তুলে শিবিরে নিয়ে যাওয়া হয়। তাদের চীনের তৈরি সেসব তথাকথিত শিক্ষা-শিবিরে নিয়ে যাওয়া হয় এবং জোর করে নিজেদের অপরাধের কথা স্বীকার করানো হয়।। তারপর তাদের মধ্যে কিছু মানুষকে শিবিরে রাখা হয়, কারণ দেখানো হয়— তারা সন্ত্রাসবাদী সেই সঙ্গে তাদের বাইরে রাখলে পরিস্থিতি খারাপ হওয়ার অজুহাতে আটক রাখা হয়।যাদের শিবিরে আটকে রাখা হয়েছিল, তাদের কয়েকজন মানবাধিকার সংস্থাটিকে জানান, ওই কথিত শিক্ষা শিবিরের অবস্থা চীনের কারাগারের থেকেও খারাপ। তাদের কথিত সংশোধন-ক্লাসে যেতে হয়। তার আগে সারা দিন তাদের বসিয়ে রাখা হয়। সেখানে চীনের তৈরি ইসলামের ‘খারাপ’ দিকগুলো নামের শিক্ষা বাধ্যতামূলকভাবে শিখতে হয়।এ রিপোর্ট প্রসঙ্গে অ্যামনেস্টির সেক্রেটারি জেনারেল অ্যাগনেস ক্যালামার্ড জানান, উইঘুরদের বিরুদ্ধে যাবতীয় অত্যাচার ও তাদের হেনস্তা করা বন্ধ করতে হবে।  জাতিসংঘের সেক্রেটারি জেনারেল আন্তোনিও গুতেরেসকে তারা জানাবেন, চীন বেআইনি কাজ করেছে এবং তা অবিলম্বে বন্ধ হওয়া দরকার।  অ্যাগনেস ক্যালামার্ড ডয়চে আরো জানান, “এই প্রতিবেদনে সকল তথ্য উপস্থাপন করা হয়েছে, যাতে প্রমাণ হয়েছে চীন মানবতার বিরুদ্ধে যে অপরাধ করেছে। আমরা যে তথ্যপ্রমাণ দিয়েছি, তারপর চুপ করে থাকা মুশকিল।”এর আগে উইঘুর মুসলিম জনসংখ্যা আগামী ২০ বছরে এক-তৃতীয়াংশ পর্যন্ত কমে যেতে পারে বলে এক প্রতিবেদন প্রকাশ করে আন্তর্জাতিক গণমাধ্যম বিবিসি। তারা জানায়, চীনে জন্মনিয়ন্ত্রণের জন্য যে নীতি রয়েছে তাতে এমনটা হতে পারে। বিবিসি জানায়, জার্মানির একজন গবেষক অ্যাডরিন জেনজ সম্প্রতি এক নতুন বিশ্লেষণের মাধ্যমে এ তথ্য তুলে ধরেছেন। ওই গবেষক দেখিয়েছেন, চীন সরকারের জনসংখ্যা নিয়ন্ত্রণের জন্য আঞ্চলিক নীতির কারণে জিনজিয়াংয়ে বসবাসরত সংখ্যালঘুদের জনসংখ্যা আগামী ২০ বছরে ২৬ লাখ থেকে ৪৫ লাখ পর্যন্ত কমে যেতে পারে।",0
https://www.somoynews.tv/news/2021-06-12/%E0%A6%AA%E0%A7%8C%E0%A6%B0-%E0%A6%AE%E0%A7%87%E0%A7%9F%E0%A6%B0%E0%A6%A6%E0%A7%87%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF--%E0%A6%B8%E0%A7%8D%E0%A6%AC%E0%A7%87%E0%A6%9A%E0%A7%8D%E0%A6%9B%E0%A6%BE%E0%A6%9A%E0%A6%BE%E0%A6%B0%E0%A6%BF%E0%A6%A4%E0%A6%BE%E0%A7%9F-%E0%A6%B2%E0%A6%BE%E0%A6%97%E0%A6%BE%E0%A6%AE-%E0%A6%9F%E0%A6%BE%E0%A6%A8%E0%A6%AC%E0%A7%87-%E0%A6%B8%E0%A6%BF%E0%A6%87%E0%A6%93%E0%A6%B0%E0%A6%BE!,"পৌর মেয়রদের দুর্নীতি, স্বেচ্ছাচারিতায় লাগাম টানবেন সিইওরা!","মহানগর ডেস্ক","বাংলাদেশ"," ১২ জুন, ২০২১","N/A","সংগঠনটির সভাপতি আব্দুল আলিম মোল্যা বলেন, আমরা ৩২ হাজার কর্মচারী সরকারের সিইও নিয়োগের উদ্যোগকে স্বাগত জানাই। তবে, শুধু ঠুঁটো জগন্নাথ সিইও চাই না। সিইওদের হাতে ক্ষমতা দিতে হবে। দেশের অধিকাংশ পৌরসভায় আয়ের ঘাটতি থাকায় বর্তমানে পৌর কর্মকর্তা-কর্মচারীদের বেতন-ভাতা বন্ধ রয়েছে।","পৌরসভার কার্যক্রমে স্বচ্ছতা ও গতি আনতে দেশের পৌরসভাগুলোতে প্রধান নির্বাহী কর্মকর্তা নিয়োগের উদ্যোগ নিয়েছে সরকার। সরকারের এমন উদ্যোগের বিষয়ে পৌর কর্মচারীরা বলছে, এতে পৌর মেয়রদের স্বেচ্ছাচারিতা, নানা অনিয়ম ও দুর্নীতি বন্ধ হবে।শনিবার (১২ জুন) জাতীয় প্রেসক্লাবে এক সংবাদ সম্মেলনে সরকারি সিদ্ধান্তের প্রতি একাত্মতা ঘোষণা করে দেশের ৩২৯টি পৌরসভার কর্মচারীদের সংগঠন বাংলাদেশ পৌরসভা সার্ভিস অ্যাসোসিয়েশন। সংগঠনটির সভাপতি আব্দুল আলিম মোল্যা বলেন, আমরা ৩২ হাজার কর্মচারী সরকারের সিইও নিয়োগের উদ্যোগকে স্বাগত জানাই। তবে, শুধু ঠুঁটো জগন্নাথ সিইও চাই না। সিইওদের হাতে ক্ষমতা দিতে হবে। দেশের অধিকাংশ পৌরসভায় আয়ের ঘাটতি থাকায় বর্তমানে পৌর কর্মকর্তা-কর্মচারীদের বেতন-ভাতা বন্ধ রয়েছে বলেও জানান তিনি।বাংলাদেশ পৌরসভা সার্ভিস অ্যাসোসিয়েশনের তথ্যমতে, দেশের ৩২৯টি পৌরসভার মধ্যে প্রায় ৭৫ শতাংশ পৌরসভায় কর্মচারীদের দুই থেকে ৭০ মাসের বেতন-ভাতা বাবদ প্রায় ৮৭৫ কোটি টাকা বকেয়া রয়েছে। প্রায় এক হাজার অবসরপ্রাপ্ত কর্মচারীর প্রায় ৩৮৫ কোটি টাকা বকেয়া রয়েছে। এতে মানবেতর জীবনযাপন করছে তারা।আব্দুল আলিম মোল্যা দাবি করেন, গত ঈদুল ফিতরের আগে প্রায় ৭০ শতাংশ পৌরসভায় ঈদ বোনাস ও বেতন হয়নি। আসছে ঈদুল আজহার আগে যেসব পৌরসভায় বেতন-বোনাস হবে না, সেসব পৌরসভায় আগামী ২৫ এপ্রিল থেকে অনির্দিষ্টকালের জন্য কর্মবিরতির ডাক দেন তিনি। এ সময় তিনি সংগঠনের পক্ষ থেকে আট দফা দাবি তুলে ধরেন। দাবিগুলো হলো:১) উচ্চ আদালতের আদেশ দ্রুততম সময়ে বাস্তবায়ন করতে হবে।২) পৌরসভাসমূহ আর্থিক সচ্ছলতা অর্জন না করা পর্যন্ত জাতীয় বাজেটে পৌরসভার কর্মচারীদের বেতন খাত নং- ৩৬৩১১০১ এ আর্থিক অনুদান বৃদ্ধি করে ইউনিয়ন পরিষদের মতো আসছে সংশােধীত বাজেটে ৫০০ কোটি টাকা বরাদ্দ প্রদান করাসহ প্রতি বছর এ বরাদ্দ অব্যাহত রাখতে হবে।৩) স্থানীয় সরকার বিভাগের গঠিত কমিটির সুপারিশ বাস্তবায়ন করে সব বকেয়া বেতন-ভাতা ও অবসরকালীন ভাতা স্থানীয় সরকার বিভাগ কর্তৃক গঠিত কমিটির প্রস্তাবিত ৭৯২ কোটি টাকা বেতন খাতে বরাদ্দ প্রদান করতে হবে।৪) তৎকালীন স্থানীয় সরকারমন্ত্রী মরহুম জিলুর রহমানের ষোষণা বাস্তবায়ন কল্পে কেন্দ্রীয়ভাবে অবসরকালীন ভাতা প্রদান করতে হবে।৫) সকল পৌরসভা বেতন ভাতা পরিশোধ না করে রাজস্ব খাত হতে দরপত্র আহ্বান বা অন্যান্য ব্যয় যাতে করতে পারে সে জন্য স্থানীয় সরকার বিভাগের তদারকি জোরদার করতে হবে।৬) রাজস্ব আয় বৃদ্ধির জন্য এ সংক্রান্ত কমিটিতে জনপ্রতিনিধির পরিবর্তে কর্মকর্তাদের পদায়ন করতে হবে ।৭) স্থানীয় সরকার বিভাগ কর্তৃক আয়-ব্যয়সংক্রান্ত বিষয়ে সব পৌরসভাকে জবাবদিহির আওতায় আনার ব্যবস্থা করে তদারকি জোরদার করতে হবে।৮) সব প্রকার নিয়োগে স্থানীয় সরকার বিভাগের সংশ্লিষ্টতা বৃদ্ধি করা। যাতে কর্মকর্তারা অনৈতিক কার্যকলাপে বাধা প্রদান করলে হয়রানির শিকার না হয় সে জন্য কর্মকর্তাদের যোগদান গ্রহণ ও অবমুক্তির বিষয়টি স্থানীয় সরকার বিভাগের নিয়ন্ত্রণে রাখতে হবে।",0
https://www.somoynews.tv/news/2021-06-12/%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%A8%E0%A7%87-%E0%A6%A8%E0%A7%8C%E0%A6%95%E0%A6%BE%E0%A6%B0-%E0%A6%9F%E0%A6%BF%E0%A6%95%E0%A6%BF%E0%A6%9F-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%AF%E0%A6%BE%E0%A6%B0%E0%A6%BE,"তিন আসনে নৌকার টিকিট পেলেন যারা","মহানগর ডেস্ক","রাজনীতি"," ১২ জুন, ২০২১","N/A","জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন।","শূন্য ঘোষিত তিন আসনের উপনির্বাচনে দলীয় প্রার্থী চূড়ান্ত করেছে ক্ষমতাসীন আওয়ামী লীগ। ঢাকা-১৪ আসনে আগা খান মিন্টু, কুমিল্লা-৫ আসনে আবুল হাশেম খান এবং সিলেট-৩ আসনে হাবিবুর রহমানকে মনোনয়ন দেওয়া হয়েছে।শনিবার (১২ জুন) বেলা ১১টায় আওয়ামী লীগের মনোনয়ন বোর্ডের সভায় এ নাম ঘোষণা করা হয়। গণভবন থেকে সভায় ভার্চুয়ালি সভাপতিত্ব করেন আওয়ামী লীগের সংসদীয় মনোনয়ন বোর্ডের সভাপতি ও আওয়ামী লীগ সভাপতি প্রধানমন্ত্রী শেখ হাসিনা।সংসদীয় মনোনয়ন বোর্ডের সভায় আরও উপস্থিত ছিলেন আওয়ামী লীগের সাধারণ সম্পাদক ওবায়দুল কাদের, উপদেষ্টামণ্ডলীর সদস্য আমির হোসেন আমু, তোফায়েল আহমেদ, সভাপতিমণ্ডলীর সদস্য শেখ ফজলুল করিম সেলিম, কাজী জাফরউল্লাহ,লে. কর্নেল (অব.) ফারুক খান, আব্দুর রাজ্জাক ও আবদুস সোবহান গোলাপ। জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেছেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন। ঢাকা-১৪ আসনের মনোনয়ন ফরম সংগ্রহকারীদের মধ্যে ছিলেন- দারুস সালাম থানা আওয়ামী লীগের সাধারণ সম্পাদক ও সাবেক ছাত্রনেতা কাজী ফরিদুল হক হ্যাপি, যুবলীগের সাধারণ সম্পাদক মাইনুল হোসেন খান নিখিল, ঢাকা মহানগর উত্তর আওয়ামী লীগের সাংগঠনিক সম্পাদক মাজহারুল ইসলাম, মিজানুর রহমান মিজান, শাহ আলী থানা আওয়ামী লীগের সভাপতি বীর মুক্তিযোদ্ধা আগা খান মিন্টু, এস এম মান্নান কচি ও ডা. আরিফ। নির্বাচন কমিশন গত ২ জুন এ তিনটি আসনের উপ-নির্বাচনের তফসিল ঘোষণা করে। তফসিল অনুযায়ী রিটার্নিং কর্মকর্তার কাছে মনোনয়নপত্র জমা দেওয়ার শেষ তারিখ আগামী ১৫ জুন। উপ-নির্বাচনে ভোট গ্রহণের তারিখ ১৪ জুলাই নির্ধারণ করা হলেও দেশে করোনা সংক্রমণ অতিমাত্রায় বেড়ে যাওয়ায় ইসি ভোট গ্রহণের নতুন তারিখ আগামী ২৮ জুলাই নির্ধারণ করে। গত ১১ মার্চ সিলেট-৩ আসনের সংসদ সদস্য মাহমুদ উস সামাদ চৌধুরী, ৪ এপ্রিল ঢাকা-১৪ আসনের আসলামুল হক এবং ১৪ এপ্রিল কুমিল্লা-৫ এর এমপি আবদুল মতিন খসরুর মৃত্যুতে তিনটি আসন শূন্য ঘোষণা করা হয়।",0
https://www.somoynews.tv/news/2021-06-11/%E0%A6%A2%E0%A6%BE%E0%A6%95%E0%A6%BE-%E0%A7%A7%E0%A7%AA-%E0%A6%B8%E0%A6%B9-%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%A8%E0%A7%87-%E0%A6%A8%E0%A7%8C%E0%A6%95%E0%A6%BE%E0%A6%B0-%E0%A6%AE%E0%A6%BE%E0%A6%9D%E0%A6%BF-%E0%A6%95%E0%A6%BE%E0%A6%B0%E0%A6%BE-%E0%A6%9C%E0%A6%BE%E0%A6%A8%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%B6%E0%A6%A8%E0%A6%BF%E0%A6%AC%E0%A6%BE%E0%A6%B0,"ঢাকা-১৪ আসনে নৌকার মাঝি কে, জানা যাবে শনিবার","মহানগর ডেস্ক","রাজনীতি"," ১১ জুন, ২০২১","N/A","এবারের সভায় আসন্ন ঢাকা-১৪, কুমিল্লা-৫ এবং সিলেট-৩ আসনে দলীয় প্রার্থী চূড়ান্ত করা হবে বলে জানা গেছে।","আওয়ামী লীগের মনোনয়ন বোর্ডের সভা অনুষ্ঠিত হবে শনিবার (১২ জুন) সকাল ১১টায়। সভায় সভাপতি হিসেবে গণভবনে উপস্থিত থাকবেন প্রধানমন্ত্রী শেখ হাসিনা। এ দিন ঢাকা-১৪ আসনসহ বাকি দুই আসনের নৌকার প্রার্থী চূড়ান্ত করা হবে।শুক্রবার (১১ জুন) দলের সাধারণ সম্পাদক ওবায়দুল কাদের সংশ্লিষ্ট সবাইকে স্বাস্থ্য সুরক্ষাবিধি মেনে যথাসময়ে সভায় উপস্থিত থাকার জন্য আহ্বান জানিয়েছেন।ঢাকা-১৪ আসনে উপনির্বাচনে নৌকা প্রতীক চেয়ে এখন পর্যন্ত মনোনয়ন ফরম কিনেছেন ৩৪ জন। ঢাকা-১৪ আসন ছাড়াও মনোনয়ন ফরম বিক্রি করা হয়েছে কুমিল্লা-৫ সিলেট-৩ আসন।জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেছেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন।ঢাকা-১৪ আসনের মনোনয়ন ফরম সংগ্রহকারীদের মধ্যে রয়েছেন- দারুস সালাম থানা আওয়ামী লীগের সাধারণ সম্পাদক ও সাবেক ছাত্রনেতা কাজী ফরিদুল হক হ্যাপি, যুবলীগের সাধারণ সম্পাদক মাইনুল হোসেন খান নিখিল, ঢাকা মহানগর উত্তর আওয়ামী লীগের সাংগঠনিক সম্পাদক মাজহারুল ইসলাম, মিজানুর রহমান মিজান, শাহ আলী থানা আওয়ামী লীগের সভাপতি বীর মুক্তিযোদ্ধা আগা খান মিন্টু, এস এম মান্নান কচি ও ডা. আরিফ।উল্লেখ্য, মাইনুল হোসেন খান নিখিল গত জাতীয় সংসদ নির্বাচনে তিনি ঢাকা-১৫ আসন থেকে নৌকার মনোনয়ন প্রত্যাশী ছিলেন। এস এম মান্নান কচি দশম জাতীয় সংসদ নির্বাচনে নৌকা প্রতীকের বিরুদ্ধে স্বতন্ত্র প্রার্থী হয়ে নির্বাচন করেছিলেন। মনোনয়ন প্রত্যাশী আরেক নেতার নাম পাপিয়াকাণ্ডে পৃষ্ঠপোষক হিসেবে এলে তিনি এক সময় রাজনীতি থেকে সরে যাওয়ার ঘোষণা দিয়ে সংবাদ সম্মেলন করেছিলেন। তিনিও মনোনয়ন প্রত্যাশী। শুরু করেছেন দৌড়ঝাঁপ। আরেক মনোনয়ন প্রত্যাশী নারী নির্যাতনের অভিযোগে ঢাকা কেন্দ্রীয় কারাগার থেকে কয়েকদিন আগে মুক্তি পান। তিনিও দৌড়ে সামনের সারিতে। একজন মনোনয়ন প্রত্যাশী একজন সংসদ সদস্যের ব্যক্তিগত কর্মকর্তা। তদবির ব্যবসা-বাণিজ্যের সঙ্গে জড়িত বলে জানা গেছে। নির্বাচন কমিশন গত ২ জুন এ তিনটি আসনের উপ-নির্বাচনের তফসিল ঘোষণা করে। তফসিল অনুযায়ী রিটার্নিং কর্মকর্তার কাছে মনোনয়নপত্র জমা দেওয়ার শেষ তারিখ আগামী ১৫ জুন। উপ-নির্বাচনে ভোট গ্রহণের তারিখ ১৪ জুলাই নির্ধারণ করা হলেও দেশে করোনা সংক্রমণ অতিমাত্রায় বেড়ে যাওয়ায় ইসি ভোট গ্রহণের নতুন তারিখ আগামী ২৮ জুলাই নির্ধারণ করে।প্রসঙ্গত, গত ১১ মার্চ সিলেট-৩ আসনের সংসদ সদস্য মাহমুদ উস সামাদ চৌধুরী, ৪ এপ্রিল ঢাকা-১৪ আসনের আসলামুল হক এবং ১৪ এপ্রিল কুমিল্লা-৫ এর এমপি আবদুল মতিন খসরুর মৃত্যুতে তিনটি আসন শূন্য ঘোষণা করা হয়।",0
https://www.somoynews.tv/news/2021-06-12/%E0%A6%9A%E0%A7%80%E0%A6%A8%E0%A7%87%E0%A6%B0-%E0%A6%AC%E0%A7%87%E0%A6%B2%E0%A7%8D%E0%A6%A1-%E0%A6%85%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%B0%E0%A7%8B%E0%A6%A1%E0%A7%87%E0%A6%B0-%E0%A6%AC%E0%A6%BF%E0%A6%95%E0%A6%B2%E0%A7%8D%E0%A6%AA-%E0%A6%AA%E0%A6%A6%E0%A6%95%E0%A7%8D%E0%A6%B7%E0%A7%87%E0%A6%AA-%E0%A6%A8%E0%A6%BF%E0%A6%B2-%E0%A6%AA%E0%A6%B6%E0%A7%8D%E0%A6%9A%E0%A6%BF%E0%A6%AE%E0%A6%BE%E0%A6%B0%E0%A6%BE,"চীনের বেল্ড অ্যান্ড রোডের বিকল্প পদক্ষেপ নিল পশ্চিমারা","আন্তর্জাতিক ডেস্ক","আন্তর্জাতিক"," ১২ জুন, ২০২১","N/A","জিনজিয়াংয়ের সংখ্যালঘু উইঘুর মুসলমানদের কাছ থেকে বলপ্রয়োগে শ্রম আদায় নৈতিকভাবে জঘন্য এবং অর্থনৈতিকভাবেও গ্রহণযোগ্য না।","উন্নত অবকাঠামো নির্মাণে নিম্ন ও মধ্য আয়ের দেশগুলোকে সহায়তা কারতে একটি পরিকল্পনা গ্রহণ করেছেন চীনের বিরুদ্ধে প্রতিদ্বন্দ্বিতা করতে চাওয়া জি৭ নেতারা। বিশ্বজুড়ে বাড়তে থাকা চীনের প্রভাব নিয়ন্ত্রণে শনিবার (১২ জুন) এ উদ্যোগের কথা বলা হয়েছে।পশ্চিমা দেশগুলো মনে করে চীনের বেল্ট অ্যান্ড রোড ইনিশিয়েটিভের (বিআরআই) পাল্টা পদক্ষেপ নেওয়া উচিত। এ প্রকল্পের মাধ্যমে উন্নয়নশীল দেশগুলোর অবকাঠামো নির্মাণে বিলিয়ন বিলিয়ন ডলার অর্থ ঢালছে বিশ্বের দ্বিতীয় শীর্ষ অর্থনীতির দেশটি।-খবর বিবিসিরমার্কিন প্রেসিডেন্ট জো বাইডেন বলেন, আমি চাচ্ছি, চীনা কর্মসূচির উন্নতমানের বিকল্প হবে মার্কিন সমর্থিত বিল্ড ব্যাক বেটার ওয়ার্ল্ড (বি৩ডব্লিউ) পরিকল্পনা। অর্থাৎ চীনারা যেসব অবকাঠামো নির্মাণ করে আসছে, নতুন পরিকল্পনার অধীন তার চেয়েও ভালো মানের প্রকল্প নেওয়া হবে।বিভিন্ন দেশকে ট্রেন, সড়ক ও বন্দর নির্মাণে আর্থিক সহায়তা দিচ্ছে চীনের অর্থনৈতিক উদ্যোগ বেল্ট অ্যান্ড রোড ইনিশিয়েটিভ। কিন্তু সহায়তা নেওয়া দেশগুলোর ওপর চীন ঋণের বোঝা চাপিয়ে দিচ্ছে বলে অভিযোগ সমালোচকদের।কর্নওয়ালের ইংলিশ কাউন্টিতে সম্মেলনে জি৭ নেতারা এক বিবৃতিতে বলেন, ‘তারা একটি মূল্যবোধ-তাড়িত উঁচু মানের ও স্বচ্ছ অংশীদারিত্ব চাচ্ছেন।’ তবে এই পরিকল্পনায় জি৭-এর দেশগুলো কীভাবে অর্থায়ন করবে, তা নিয়ে বিস্তারিত কোনো তথ্য দেওয়া হয়নি।চীনের ঋণ-কূটনীতির সবচেয়ে বেশি সমালোচক যুক্তরাষ্ট্র। বিশ্বজুড়ে পশ্চিমা মূল্যবোধের জয়জয়কার দেখতে চাচ্ছেন বাইডেন প্রশাসনের কর্মকর্তারা।তাদের যুক্তি, অনেক বেশি মূল্য নিয়ে আসে চীনের বিনিয়োগ। জিনজিয়াংয়ের সংখ্যালঘু উইঘুর মুসলমানদের কাছ থেকে বলপ্রয়োগে শ্রম আদায় নৈতিকভাবে জঘন্য এবং অর্থনৈতিকভাবেও গ্রহণযোগ্য না।এদিকে মহামারি বন্ধে নতুন পদক্ষেপ নেওয়ার কথা ভাবছে বিশ্বের সাত ধনী গণতান্ত্রিক দেশের জোট জি৭। যার মধ্যে একটি হচ্ছে টিকা উৎপাদনের সময় কমিয়ে নিয়ে আসা। কর্নওয়ালের ক্যারবিস উপসাগরীয় রিসোর্টে তিন দিনের এই সম্মেলনের আয়োজন করেছেন ব্রিটিশ প্রধানমন্ত্রী বরিস জনসন।
 ",0
https://www.somoynews.tv/news/2021-06-11/%E0%A7%A8%E0%A7%A6-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4,"২০ বিশ্ববিদ্যালয়ে ভর্তি পরীক্ষা স্থগিত","শিক্ষা সময়","শিক্ষা"," ১১ জুন, ২০২১","N/A","১৯ তারিখের ভর্তি পরীক্ষা স্থগিত করা হয়েছে এবং প্রাথমিক আবেদনের সময়সীমা বৃদ্ধি করে ২৫ জুন করা হয়েছে।","কোভিড পরিস্থিতির উন্নতি না হওয়ায় দেশের ২০টি বিশ্ববিদ্যালয়ে গুচ্ছভিত্তিক ভর্তি পরীক্ষা স্থগিত করা হয়েছে। সেইসঙ্গে প্রাথমিক আবেদনের সময়সীমা ২৫ জুন পর্যন্ত বাড়ানো হয়েছে।শুক্রবার (১১ জুন) বিকেলে সভা করে এ সিদ্ধান্ত নেয় গুচ্ছ ভর্তি পরীক্ষার আয়োজক কমিটি। গুচ্ছভর্তি পরীক্ষার সদস্য সচিব ও জগন্নাথ বিশ্ববিদ্যালয়ের রেজিস্ট্রার প্রকৌশলী মো. ওহিদ্দুজ্জামান সংবাদমাধ্যমকে বিষয়টি নিশ্চিত করেছেন।তিনি বলেন, ১৯ তারিখের ভর্তি পরীক্ষা স্থগিত করা হয়েছে এবং প্রাথমিক আবেদনের সময়সীমা বৃদ্ধি করে ২৫ জুন করা হয়েছে।আগের সিদ্ধান্ত অনুযায়ী- আগামী ১৯ জুন থেকে শুরু হওয়ার কথা ছিল এসব ভর্তি পরীক্ষা। চলমান বিধিনিষেধ বিবেচনায় শেষ মুহূর্তে এসে পরীক্ষা স্থগিত করা হলো।প্রথমবারের মতো দেশের ২০টি সাধারণ এবং বিজ্ঞান ও প্রযুক্তি বিশ্ববিদ্যালয় গুচ্ছভিত্তিতে ভর্তি পরীক্ষা নিচ্ছে। গত শিক্ষাবর্ষে সাতটি কৃষি বিশ্ববিদ্যালয় ও কৃষির প্রাধান্য থাকা বিশ্ববিদ্যালয় গুচ্ছভিত্তিতে ভর্তি পরীক্ষা শুরু করেছিল। গুচ্ছভিত্তিক পরীক্ষার মাধ্যমে একজন ভর্তি ইচ্ছুক শিক্ষার্থী নিজ নিজ বিভাগে একটি পরীক্ষা দিয়েই যোগ্যতা ও আসন অনুযায়ী কোনো বিশ্ববিদ্যালয়ে ভর্তির সুযোগ পাবেন।যে ২০ বিশ্ববিদ্যালয়ে গুচ্ছভিত্তিতে ভর্তি পরীক্ষা
জগন্নাথ বিশ্ববিদ্যালয়, খুলনা বিশ্ববিদ্যালয়, ইসলামী বিশ্ববিদ্যালয়, কুমিল্লা বিশ্ববিদ্যালয়, বরিশাল বিশ্ববিদ্যালয়, শাহজালাল বিজ্ঞান ও প্রযুক্তি বিশ্ববিদ্যালয়, হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, মাওলানা ভাসানী বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, জাতীয় কবি কাজী নজরুল ইসলাম বিশ্ববিদ্যালয়, যশোর বিজ্ঞান ও প্রযুক্তি বিশ্ববিদ্যালয়, পটুয়াখালী বিজ্ঞান ও প্রযুক্তি বিশ্ববিদ্যালয়, বেগম রোকেয়া বিশ্ববিদ্যালয়, পাবনা বিজ্ঞান ও প্রযুক্তি বিশ্ববিদ্যালয়, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, রাঙামাটি বিজ্ঞান ও প্রযুক্তি বিশ্ববিদ্যালয়, রবীন্দ্র বিশ্ববিদ্যালয়, বঙ্গবন্ধু শেখ মুজিবুর রহমান ডিজিটাল ইউনিভার্সিটি, শেখ হাসিনা বিশ্ববিদ্যালয় এবং বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়।",0
https://www.somoynews.tv/news/2021-06-12/%E0%A7%A9-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7-%E0%A6%B8%E0%A6%BE%E0%A6%95%E0%A6%BF%E0%A6%AC,"৩ ম্যাচ নিষিদ্ধ সাকিব","খেলার সময়","খেলা"," ১২ জুন, ২০২১","N/A","শেষ পর্যন্ত বিশ্বসেরা অলরাউন্ডারের শাস্তির সিদ্ধান্ত নিল ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ৩ ম্যাচ নিষিদ্ধ করা হয়েছে বাংলাদেশের পোস্টার বয়কে।","সাকিবকাণ্ডে আলোচনা-সমালোচনায় ক্রিকেটাঙ্গন। শেষ পর্যন্ত বিশ্বসেরা অলরাউন্ডারের শাস্তির ঘোষণা দিল ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। অখেলোয়াড় সুলভ আচরণ করায় ঘরোয়া ক্রিকেটে ৩ ম্যাচ নিষিদ্ধ করা হয়েছে বাংলাদেশের পোস্টার বয়কে।শনিবার (১২ জুন) সন্ধ্যায় সংবাদ সম্মেলনের আয়োজনের কথা ছিল বিসিবির সিসিডিএম প্রধান কাজী ইনাম আহমেদের। তবে তা বাতিল করা হয়। তিন ম্যাচ নিষিদ্ধের পাশাপাশি সাকিবকে ৫ লাখ টাকা জরিমানা করা হয়েছে।জানা গেছে, সাকিবকে ৫ লাখ টাকা জরিমানা ও ৩ ম্যাচের বহিষ্কারাদেশ দিয়েছেন ম্যাচ রেফারি। পরবর্তী ম্যাচ থেকেই এ নিষেধাজ্ঞা কার্যকর হবে।এদিন, দুপুরের পর ম্যাচ রেফারি মোরশেদুল আলমের পাঠানো শাস্তির নোটিশ হাতে পান ওয়েস্টিন হোটেলে থাকা সাকিব আল হাসান। চিঠিতে সাকিবের বিরুদ্ধে লেভেল-৩ পর্যায়ের আচরণবিধি ভাঙার অভিযোগ আনা হয়েছে। ক্রিকেট সুপারস্টারও অপরাধ স্বীকার করে নিয়ে চিঠিতে স্বাক্ষর করে দেওয়ায় এই শাস্তিই বহাল রইল। শাস্তির ব্যাপারে আপত্তি থাকলে শুনানিতে ডাকা হতো তাকে।ঢাকা প্রিমিয়ার লিগে (ডিপিএল) শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব আল হাসান। এদিন বিশ্বসেরার অদ্ভুত আচরণে বিস্মিত সবাই।মুশফিককে এলবিডব্লু না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।ওই ম্যাচে দুই অপরাধের জন্যই ন্যূনতম ম্যাচে বহিষ্কার করা হয়েছে সাকিবকে। প্রথম অপরাধের জন্য এক ম্যাচ ও দ্বিতীয় অপরাধের জন্য ২ ম্যাচ নিষিদ্ধ করা হয়েছে তাকে।",1
https://www.somoynews.tv/news/2021-06-13/%E0%A6%B8%E0%A6%82%E0%A6%B8%E0%A6%A6-%E0%A6%B8%E0%A6%9A%E0%A6%BF%E0%A6%AC%E0%A6%BE%E0%A6%B2%E0%A7%9F-%E0%A6%95%E0%A7%8B%E0%A7%9F%E0%A6%BE%E0%A6%B0%E0%A7%8D%E0%A6%9F%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%86%E0%A6%A6%E0%A6%BF%E0%A6%AC%E0%A6%BE%E0%A6%B8%E0%A7%80-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0,"সংসদ সচিবালয় কোয়ার্টারে স্ত্রীর মরদেহ, পলাতক স্বামী","মহানগর ডেস্ক","বাংলাদেশ"," ১৩ জুন, ২০২১","N/A","নুসরাত ধর্মান্তরিত হয়ে মামুন মিল্লাতকে বিয়ে করেন ২০১৯ সালে। নুসরাতের বাড়ি খাগড়াছড়ি জেলায়। সেখানে তিনি জেলা ছাত্রলীগের নেত্রী ছিলেন। ঘটনার পর থেকে নিহতের স্বামী মামুন মিল্লাত পলাতক রয়েছেন।","রাজধানীর আগারগাঁওয়ে সংসদ সচিবালয় কোয়ার্টার থেকে নুসরাত জাহান (২৮) নামে ক্ষুদ্র নৃ-গোষ্ঠীর এক নারীর ঝুলন্ত মরদেহ উদ্ধার করেছে পুলিশ। শনিবার (১২ জুন) বিকেলে জাতীয় জরুরি সেবা ৯৯৯ নম্বরে প্রতিবেশীদের ফোন পেয়ে বি-২ নম্বর কোয়ার্টারের দরজা ভেঙে ওই নারীর মরদেহ উদ্ধার করে পুলিশ।পুলিশ জানিয়েছে, নুসরাত ২০১৯ সালে ধর্মান্তরিত হয়ে মামুন মিল্লাতকে বিয়ে করেন। নুসরাতের বাড়ি খাগড়াছড়ি জেলায়। সেখানে তিনি জেলা ছাত্রলীগের নেত্রী ছিলেন।ঘটনার পর থেকে নিহতের স্বামী মামুন মিল্লাত পলাতক রয়েছেন। স্বামী-স্ত্রী পরিচয়ে মিল্লাত ও নুসরাত সংসদ সচিবালয়ের একটি বাসায় সাবলেটে ভাড়া থাকতেন। মামুন মিল্লাত পুলিশ কর্মকর্তা পরিচয় দিয়ে ওই কোয়ার্টার সাবলেটে ভাড়া নিয়েছিলেন। তবে পুলিশ নিশ্চিত হয়েছে মামুন মিল্লাত পুলিশের কেউ নন।প্রতিবেশীরা বলছেন, গত তিন মাস ধরে ওই দুইজন সাবলেট ভাড়া নিয়ে থাকছিলেন। নুসরাত ও তার স্বামীর মধ্যে প্রায়ই ঝগড়া হতো। শনিবার সকালেও তারা নুসরাত ও তার স্বামীর ঝগড়া শুনেছেন।রাজধানীর শের-ই-বাংলা নগর থানার ভারপ্রাপ্ত কর্মকর্তা জানে আলম মুন্সী বলেন, আমরা মরদেহ সিলিং ফ্যানে ঝুলন্ত অবস্থায় পাই। মরদেহ ময়নাতদন্তের জন্য শহীদ সোহরাওয়ার্দী মেডিকেল কলেজের মর্গে পাঠানো হয়েছে। আমাদের তদন্ত চলমান রয়েছে। নিহতের স্বামী পলাতক রয়েছেন। তাকে আটকের চেষ্টা চলছে।তিনি জানান, নিহত নারীর স্বজনদের খবর দেওয়া হয়েছে। তারা ঢাকায় আসলে নিহত নারীর বিষয়ে বিস্তারিত তথ্য জানা যাবে।",0
https://www.somoynews.tv/news/2021-06-11/%E0%A6%B8%E0%A7%81%E0%A6%9A%E0%A6%BF%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AE%E0%A6%BE%E0%A6%AE%E0%A6%B2%E0%A6%BE,"সুচির বিরুদ্ধে দুর্নীতির নতুন মামলা","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","মিয়ানমারের ক্ষমতাচ্যুত নেত্রী অং সান সুচির বিরুদ্ধে দুর্নীতির অভিযোগে নতুন মামলা করা হয়েছে। খিন কিই ফাউন্ডেশন নামের দাতব্য সংস্থার ভূমি ও সম্পদ অধিগ্রহণে অনিয়মের জন্য এ মামলা করা হয়। ফাউন্ডেশনের সভাপতি অং সান সুচি। খবর আল-জাজিরার।","শুধু তার বিরুদ্ধেই নয়, তার সরকারের সাবেক বেশ কিছু কর্মকর্তার বিরুদ্ধেও অভিযোগ আনা হয়েছে।বৃহস্পতিবার (১০ জুন) রাষ্ট্র পরিচালিত গ্লোবাল নিউ লাইট অব মিয়ানমার এ তথ্য জানিয়েছে।মিয়ানমারের দুর্নীতি বিরোধী কমিশন বলছে, সুচি তার ক্ষমতা ব্যবহার করে দুর্নীতি করেছে। তার বিরুদ্ধে দুর্নীতি দমন আইনের ৫৫ ধারায় মামলা করা হয়েছে।বুধবার (৯ জুন) রাজধানী নেপিদোতে সুচি ও অন্য কর্মকর্তাদের বিরুদ্ধে মামলা দাখিল করা হয়।দুর্নীতি দমন কমিশন ৭৫ বছর বয়সী সুচির বিরুদ্ধে ছয় লাখ ডলার ও স্বর্ণালংকার গ্রহণের অভিযোগও এনেছে।এর আগে সুচির বিরুদ্ধে অবৈধভাবে ওয়াকিটকি রাখার জন্য অফিসিয়াল সিক্রেটস অ্যাক্ট লঙ্ঘনের অভিযোগ আনা হয়েছে। গত নভেম্বরে মিয়ানমারে জাতীয় নির্বাচন হয়। ওই নির্বাচনে বিপুল ব্যবধানে বিজয় পায় অং সান সুচির দল ন্যাশনাল ডেমোক্রেটিক পার্টি (এনএলডি)। ১ ফেব্রুয়ারি পার্লামেন্ট অধিবেশন শুরুর কয়েক ঘণ্টা আগে অভ্যুত্থানের মাধ্যমে সুচিকে ক্ষমতাচ্যুত করে সামরিক জান্তা অং মিন হ্লাইং। এরপর থেকেই দেশটিতে আন্দোলন-বিক্ষোভ চলছে। এ আন্দোলন দমন করতে গিয়ে অন্তত ৮৫০ জনকে হত্যা করেছে নিরাপত্তা বাহিনী।",1
https://www.somoynews.tv/news/2021-06-11/%E0%A6%B8%E0%A7%81%E0%A6%9A%E0%A6%BF%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AE%E0%A6%BE%E0%A6%AE%E0%A6%B2%E0%A6%BE,"সুচির বিরুদ্ধে দুর্নীতির নতুন মামলা","আন্তর্জাতিক ডেস্ক","আন্তর্জাতিক"," ১১ জুন, ২০২১","N/A","মিয়ানমারের ক্ষমতাচ্যুত নেত্রী অং সান সুচির বিরুদ্ধে দুর্নীতির অভিযোগে নতুন মামলা করা হয়েছে। খিন কিই ফাউন্ডেশন নামের দাতব্য সংস্থার ভূমি ও সম্পদ অধিগ্রহণে অনিয়মের জন্য এ মামলা করা হয়। ফাউন্ডেশনের সভাপতি অং সান সুচি। খবর আল-জাজিরার।","শুধু তার বিরুদ্ধেই নয়, তার সরকারের সাবেক বেশ কিছু কর্মকর্তার বিরুদ্ধেও অভিযোগ আনা হয়েছে।বৃহস্পতিবার (১০ জুন) রাষ্ট্র পরিচালিত গ্লোবাল নিউ লাইট অব মিয়ানমার এ তথ্য জানিয়েছে।মিয়ানমারের দুর্নীতি বিরোধী কমিশন বলছে, সুচি তার ক্ষমতা ব্যবহার করে দুর্নীতি করেছে। তার বিরুদ্ধে দুর্নীতি দমন আইনের ৫৫ ধারায় মামলা করা হয়েছে।বুধবার (৯ জুন) রাজধানী নেপিদোতে সুচি ও অন্য কর্মকর্তাদের বিরুদ্ধে মামলা দাখিল করা হয়।দুর্নীতি দমন কমিশন ৭৫ বছর বয়সী সুচির বিরুদ্ধে ছয় লাখ ডলার ও স্বর্ণালংকার গ্রহণের অভিযোগও এনেছে।এর আগে সুচির বিরুদ্ধে অবৈধভাবে ওয়াকিটকি রাখার জন্য অফিসিয়াল সিক্রেটস অ্যাক্ট লঙ্ঘনের অভিযোগ আনা হয়েছে। গত নভেম্বরে মিয়ানমারে জাতীয় নির্বাচন হয়। ওই নির্বাচনে বিপুল ব্যবধানে বিজয় পায় অং সান সুচির দল ন্যাশনাল ডেমোক্রেটিক পার্টি (এনএলডি)। ১ ফেব্রুয়ারি পার্লামেন্ট অধিবেশন শুরুর কয়েক ঘণ্টা আগে অভ্যুত্থানের মাধ্যমে সুচিকে ক্ষমতাচ্যুত করে সামরিক জান্তা অং মিন হ্লাইং। এরপর থেকেই দেশটিতে আন্দোলন-বিক্ষোভ চলছে। এ আন্দোলন দমন করতে গিয়ে অন্তত ৮৫০ জনকে হত্যা করেছে নিরাপত্তা বাহিনী।",0
https://www.somoynews.tv/news/2021-06-12/%E0%A6%97%E0%A7%83%E0%A6%B9%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0-%E0%A6%B6%E0%A6%B0%E0%A7%80%E0%A6%B0%E0%A7%87-%E0%A6%AB%E0%A7%81%E0%A6%9F%E0%A6%A8%E0%A7%8D%E0%A6%A4-%E0%A6%AA%E0%A6%BE%E0%A6%A8%E0%A6%BF-%E0%A6%A2%E0%A7%87%E0%A6%B2%E0%A7%87-%E0%A6%86%E0%A6%87%E0%A6%A8%E0%A6%9C%E0%A7%80%E0%A6%AC%E0%A7%80-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87,"গৃহকর্মীর শরীরে ফুটন্ত পানি ঢেলে আইনজীবী কারাগারে","মহানগর ডেস্ক","বাংলাদেশ"," ১২ জুন, ২০২১","N/A","রাজধানীর উত্তরায় এক গৃহকর্মীর গায়ে ফুটন্ত পানি ঢেলে নির্যাতনের অভিযোগে তানজিনা রহমান (২৪) এক শিক্ষানবীস আইনজীবীকে কারাগারে পাঠিয়েছেন আদালত।","শনিবার (১২ জুন) মামলার তদন্ত কর্মকর্তা পুলিশের উপ-পরিদর্শক কাঞ্চন রায়হানের আবেদনের ভিত্তিতে এ আদেশ দেন ঢাকার মহানগর হাকিম আতিকুল ইসলাম।আদালত সূত্রে জানা গেছে, এ মামলার তদন্ত শেষ না হওয়া পর্যন্ত তানজিনাকে কারাগারে রাখার আবেদন করেন তদন্ত কর্মকর্তা। এ সময় আসামি পক্ষের আনইনজীবী মো. জহির জামিন আবেদন করলে তা নাকচ করে দেন আদালত।পুলিশ সূত্রে জানা গেছে, শুক্রবার (১১ জুন) দুপুরে উত্তরা ৯ নম্বর সেক্টরের ৭ সি সড়কের ২০ নম্বর বাড়ি থেকে জরুরি সেবা নম্বর ৯৯৯ এ ফোন করে জানানো হয় ওই বাড়িতে এক গৃহকর্মীকে মারধর করে একটি ঘরে আটকে রাখা হয়েছে। গৃহকর্মীর শরীরে গরম পানি ঢেলে দেওয়া হয়েছে জানিয়ে ফোন কলে জানানো হয়, তিনি প্রতিবেশী এবং আটক গৃহকর্মীর আর্তনাদ ও কান্নার আওয়াজও শুনেছেন। খবর পেয়ে ঘটনাস্থল থেকে গুরুতর আহত অবস্থায় গৃহকর্মীকে উদ্ধার করে উত্তরা পশ্চিম থানা পুলিশ।এ সময় গৃহকর্তার মেয়ে তানজিনাকেও আটক করে পুলিশ। উদ্ধার হওয়া গৃহকর্মীকে রাজধানীর শেখ হাসিনা জাতীয় বার্ন অ্যান্ড প্লাস্টিক সার্জারি ইনস্টিটিউটে পাঠানো হয়।",2
https://www.somoynews.tv/news/2021-06-13/%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF-%E0%A6%8F%E0%A6%87%E0%A6%9A%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%AC%E0%A6%BF%E0%A6%95%E0%A6%B2%E0%A7%8D%E0%A6%AA-%E0%A6%AD%E0%A6%BE%E0%A6%AC%E0%A6%9B%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0,"এসএসসি-এইচএসসি পরীক্ষার বিকল্প ভাবছে সরকার","মহানগর ডেস্ক","বাংলাদেশ"," ১৩ জুন, ২০২১","N/A","পরীক্ষা এক বছর না দিলে শিক্ষার্থীদের জীবনে ‘এমন কোনো বিরাট ক্ষতি’ হয়ে যাবে না বলেও মন্তব্য করেন শিক্ষামন্ত্রী","করোনা পরিস্থিতির উন্নতি না হলে সহসাই শিক্ষাপ্রতিষ্ঠান খুলছে না বলে জানিয়েছেন শিক্ষামন্ত্রী ডা. দীপু মনি। এই পরিস্থিতিতে চলতি বছরের এসএসসি ও এইচএসসি পরীক্ষা গ্রহণের বিষয়ে ‘বিকল্প’ ভাবা হচ্ছে বলেও জানিয়েছেন তিনি।রোববার (১৩ জুন) জাতীয় প্রেসক্লাবে প্রধানমন্ত্রী শেখ হাসিনার কারামুক্তি দিবস উপলক্ষে আয়োজিত আলোচনা সভা শেষে তিনি এ কথা জানান।শিক্ষা মন্ত্রী বলেন, ‘আমরা চলতি বছরের এসএসসি ও এইচএসসি পরীক্ষা সংক্ষিপ্ত সিলেবাসে নেওয়ার চেষ্টা করছি। পরিস্থিতির কারণে এটাও সম্ভব না হলে, বিকল্প চিন্তা-ভাবনা করা হচ্ছে। আমরা বিকল্প পদ্ধতিতে পরীক্ষা নেওয়ার ব্যাপারেও ভাবছি।’তিনি বলেন, ‘১৩ জুন শিক্ষাপ্রতিষ্ঠান খোলার প্রস্তুতিও ছিল, কিন্তু সীমান্ত এলাকায় করোনা বেড়ে যাওয়ায় বাধ্য হয়ে ৩০ জুন পর্যন্ত ছুটি বাড়িয়েছি। পরিস্থিতির ওপর নজর রাখা হচ্ছে। অনলাইনে শিক্ষা দেওয়ার বিষয়টি চলমান রয়েছে। নতুন পদ্ধতিতে বের করার চেষ্টা করছি।’ভাইরাসের সংক্রমণ নিয়ন্ত্রণে না আসায় কবে নাগাদ পরীক্ষা হবে বা কীভাবে হবে তা নিয়ে মাধ্যমিক ও উচ্চ মাধ্যমিকের শিক্ষার্থী ও অভিভাবকদের দুশ্চিন্তা কেবলই বাড়ছে।এমন পরিস্থিতিতে শিক্ষার্থীদের উদ্বেগের কোনো কারণ নেই বলে উল্লেখ করে দীপু মনি।শিক্ষার্থীরা ব্যাপকভাবে ক্ষতিগ্রস্ত হয় এমন কোনো সিদ্ধান্ত নেওয়া হবে না উল্লেখ করে তিনি বলেন, ‘আমাদের ক্ষতিটা সামগ্রিক শিক্ষাব্যবস্থার ক্ষতি এবং এই ক্ষতিটা সারা বিশ্বেই হচ্ছে। এই ক্ষতিটা কী করে পুষিয়ে নেওয়া যায়, সেই ব্যাপারেও আমাদের পরিকল্পনা রয়েছে।’পরীক্ষা এক বছর না দিলে জীবনে এমন কোনো বিরাট ক্ষতি হয়ে যাবে না বলেও মন্তব্য করেন তিনি।বিশ্ববিদ্যালয়ে ভর্তিচ্ছুদেরও দুশ্চিন্তাগ্রস্ত না হওয়ার আহ্বান জানিয়ে শিক্ষামন্ত্রী বলেন, ‘বিশ্ববিদ্যালয়ের ভর্তির ব্যাপারে আরও কী করা যায়- সে ব্যাপারেও চিন্তাভাবনা করছি আমরা।’দেশে করোনাভাইরাস সংক্রমণ বাড়তে শুরু করলে গত বছরের ১৭ মার্চ দেশের সব শিক্ষাপ্রতিষ্ঠান বন্ধ করে দেওয়া হয়। এর ঠিক আগেই এসএসসি পরীক্ষা নেওয়া সম্ভব হয়েছিল। কিন্তু এইচএসসি পরীক্ষার্থীরা আটকে যান। পরে অবশ্য তাদের ‘অটোপাস’ করিয়ে দেওয়া হয়।এরপর দফায় দফায় শিক্ষাপ্রতিষ্ঠানের ছুটি বাড়ানো হয়েছে। দীর্ঘ ছুটির কারণে প্রাথমিক থেকে উচ্চশিক্ষা পর্যন্ত প্রায় চার কোটি শিক্ষার্থী মারাত্মক সমস্যায় পড়েছে।ছুটির সময় কোনো পাবলিক পরীক্ষা হয়নি। আর উচ্চ মাধ্যমিকের পরীক্ষার্থীদের মূল্যায়ন ফল প্রকাশ করা হয় তাদের এসএসসি ও জেএসসির ফলের গড় করে।চলতি বছরে কয়েক দফায় স্কুল ও কলেজ খোলার দিনক্ষণ নির্ধারণ এবং প্রস্তুতি নেওয়ার কথা বলা হলেও মহামারী পরিস্থিতির উন্নতি না হওয়ায় তা সম্ভব হয়নি। সর্বশেষ ১৩ জুন শিক্ষা প্রতিষ্ঠান খোলার কথা থাকলেও তা পিছিয়ে ৩০ জুন পর্যন্ত ছুটি বাড়ানো হয়েছে।",0
https://www.somoynews.tv/news/2021-06-12/%E0%A6%A8%E0%A6%BF%E0%A6%89%E0%A6%9C-%E0%A6%86%E0%A6%AA%E0%A6%B2%E0%A7%8B%E0%A6%A1-%E0%A6%9F%E0%A7%87%E0%A6%B8%E0%A7%8D%E0%A6%9F,"টিকার দুই ডোজের মধ্যে দীর্ঘ বিরতি ঝুকিপূর্ণ: ফাউসি","আন্তর্জাতিক ডেস্ক","আন্তর্জাতিক"," ১২ জুন, ২০২১","N/A","করোনা টিকার প্রথম ডোজ নেওয়ার পর বেশি বিরতি নিলে সেক্ষেত্রে আক্রান্তের ঝুঁকি থাকবে বলেন জানান ফাউসি।","করোনাভাইরাসের টিকা নেওয়ার ক্ষেত্রে দুই ডোজের মধ্যকার সময় যদি বেশি হয় তাহলে আক্রান্ত হওয়ার সম্ভাবনা বেড়ে যায় বলে জানিয়েছেন যুক্তরাষ্ট্রের শীর্ষ সংক্রামক রোগ বিশেষজ্ঞ এবং হোয়াইট হাউজের চিকিৎসা বিষয়ক প্রধান উপদেষ্টা ড. অ্যান্থনি ফাউসি।শুক্রবার (১১ জুন) ভারতীয় সংবাদমাধ্যম এনডিটিভি-তে দেওয়া এক সাক্ষাৎকারে তিনি এ কথা বলেন।তিনি বলেন, সম্প্রতি বিশ্বজুড়ে করোনাভাইরাস ছাড়াও এর কয়েকটি ধরনের অত্যন্ত সক্রিয় উপস্থিতি লক্ষ্য করা যাচ্ছে। এই ধরনগুলো বেশিরভাগ ক্ষেত্রেই মূল করোনাভাইরাসের চেয়ে শক্তিশালী।যুক্তরাষ্ট্রের এ বিশেষজ্ঞ ভারতীয় সংবাদমাধ্যমকে বলেন, ‘ফাইজারের করোনা টিকার প্রথম ডোজ ও দ্বিতীয় ডোজের মধ্যকার সঠিক বিরতি হলো ৩ সপ্তাহ। মডার্নার ক্ষেত্রে ৪ সপ্তাহ। আপনি যদি টিকার প্রথম ডোজ নেওয়ার পর এর চেয়ে বেশি বিরতি নেন, সেক্ষেত্রে করোনার যে কোনো ধরনে আক্রান্তের ঝুঁকি থাকবে।’ফাউসি বলেন, ‘যুক্তরাজ্যে এমনটা দেখা গেছে। প্রচুর মানুষ সেখানে করোনার বিভিন্ন ধরনে আক্রান্ত হয়েছেন এবং এটি ঘটেছে টিকার দুই ডোজের মধ্যকার দীর্ঘ বিরতির কারণে। এ কারণে আমরা সবাইকে নির্ধারিত সময়সীমার মধ্যে টিকার দুই ডোজ নেওয়ার পরামর্শ দিচ্ছি।’তবে টিকার ডোজের ঘাটতি দেখা দিলে অবশ্য এই বিরতি বাড়ানো ছাড়া অন্য কোনো বিকল্প নেই বলেও উল্লেখ করেন ফাউচি।ভারতে ডেল্টা নামে করোনাভাইরাসের যে নতুন ধরণ শনাক্ত হয়েছে সে বিষয়ে উদ্বেগ প্রকাশ করে ফাউচি বলেন, ‘ভারতের বেশিরভাগ রাজ্যে করোনাভাইরাসের ডেল্টা ধরন শনাক্ত হয়েছে। করোনাভাইরাসের এই ধরনটি মূল ভাইরাসের তুলনায় অনেক দ্রুত ও নিখুঁতভাবে মানবদেহে সংক্রমিত হওয়ার ক্ষমতা রাখে এবং তা প্রমাণিত। কোনো দেশে যদি ডেল্টা ধরন শনাক্ত হয় তাহলে এখন প্রায় নিশ্চিতভাবেই বলা যায় যে সেখানে খুব দ্রুত উচ্চহারে করোনা সংক্রমণ দেখা দেবে। বিশেষ করে ওই দেশের বেশিরভাগ নাগরিক যদি টিকা না নিয়ে থাকেন।’করোনার দ্বিতীয় ঢেউ থেকে পরিত্রাণ পেতে ভারত ও দক্ষিণ এশিয়ার অন্যান্য দেশগুলোকে গণটিকাদান কর্মসূচির ওপর জোর দেওয়া প্রয়োজন উল্লেখ করে ফাউসি বলেন, ‘যত দ্রুত সম্ভব অধিকসংখ্যক মানুষকে টিকার আওতায় আনা উচিত। যদিও গবেষণায় দেখা গেছে, ডেল্টার সংক্রমণ ক্ষমতা এতই বেশি যে টিকার দুই ডোজ নেওয়ার পরও অনেকেই করোনায় আক্রান্ত হয়েছেন। তারপরও আমি বলব, মহামারির বিরুদ্ধে লড়াইয়ে এখন পর্যন্ত আমাদের হাতে থাকা সবচেয়ে শক্তিশালী অস্ত্র এটি। বিশ্বের যত বেশিসংখ্যক মানুষকে আমরা টিকার আওতায় আনতে পারব, তত দ্রুত এই মহামারি থেকে মুক্তি মিলবে।’",0
https://www.somoynews.tv/news/2021-06-12/%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%95%E0%A6%BE%E0%A6%A3%E0%A7%8D%E0%A6%A1%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%9B%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE,"সাকিবকাণ্ডে যা বলছে বিশ্বমিডিয়া","খেলার সময়","খেলা"," ১২ জুন, ২০২১","N/A","আবাহনী-মোহামেডান ম্যাচে সাকিবকাণ্ডে আলোচনা-সমালোচনায় সরব ক্রিকেটপাড়া। আম্পায়ারের সিদ্ধান্তে অখুশি হয়ে লাথি দিয়ে স্টাম্প ছিটকে দেওয়া কিংবা স্টাম্প উপড়ে ফেলার ঘটনা বাইশ গজের ইতিহাসে নজিরবিহীন। কিন্তু শুক্রবার (১১ জুন) সেই নজিরবিহীন ঘটনা ঘটিয়ে শিরোনামে সাকিব।","এমন অসদাচরণের জন্য ক্ষমাও চেয়েছেন বিশ্বের অন্যতম শ্রেষ্ঠ অলরাউন্ডার। যদিও মোহামেডানের অধিনায়ককে চার ম্যাচের জন্য নিষিদ্ধ করা হয়েছে। ওই ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হলো বিশ্বসেরা এই অলরাউন্ডারের ওপর।সাকিবের এ কাণ্ড উঠে এসেছে আন্তর্জাতিক গণমাধ্যমগুলোতেও। ক্রিকইনফো শিরোনাম করেছে, ‘ডিপিএলে রাগে এক ম্যাচে দুইবার স্টাম্প ভাঙলেন সাকিব আল হাসান।’ভারতের সংবাদমাধ্যম কলকাতা ২৪ ঘণ্টা শিরোনাম করেছে- ‘বাইশ গজে অসভ্যতার জন্য ক্ষমা চাইলেন শাকিব’আনন্দবাজার পত্রিকা শিরোনাম করেছে- ‘ফের বিতর্কে শাকিব, লাথি মেরে স্টাম্প ভাঙলেন, বিপক্ষ প্রশিক্ষকের সঙ্গে ঝামেলায় জড়ালেন।’হিন্দুস্তান টাইমস শিরোনাম করেছে- ‘ব্যাটে-বলে ডাহা ফেল, গোহারান হার শাকিবদের।’ক্রিকেট অস্ট্রেলিয়া ডটকম সাকিবের একটি ভিডিও আপলোড করেছে। ক্যাপশনে লিখেছে, ‘ঢাকা প্রিমিয়ার লিগের ম্যাচে দুইবার মেজাজ হারালেন বাংলাদেশি অলরাউন্ডার সাকিব, রাগ ঝাড়লেন স্টাম্পের ওপর।’খালিজ টাইম প্রকাশ করেছে সাকিবের ক্ষমা চাওয়ার সংবাদ। এনডিটিভি লিখেছে, ‘ঢাকা প্রিমিয়ার লিগের ম্যাচে আম্পায়ারের ওপর দুইবার খেপলেন সাকিব আল হাসান।’ এর  সঙ্গে ভিডিও সংযুক্ত করে দিয়েছে গণমাধ্যমটি।প্রসঙ্গত, শুক্রবার (১১ জুন) মিরপুরে আবাহনীর বিপক্ষে ম্যাচে মুশফিককে এলবিডব্লু না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছিলেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ",0
https://www.somoynews.tv/news/2021-06-11/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E0%A6%95%E0%A7%8D%E0%A6%B7%E0%A6%AE%E0%A6%BE-%E0%A6%9A%E0%A6%BE%E0%A6%87%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"ক্ষমা চাইলেন সাকিব","খেলার সময়","খেলা"," ১১ জুন, ২০২১","N/A","মাঠের অনাকাঙ্ক্ষিত ঘটনায় ম্যাচ শেষ হতেই অনুতপ্ত হয়ে সামাজিক যোগাযোগমাধ্যমে ক্ষমা চেয়েছেন সাকিব।","মিরপুরে আবাহনী-মোহামেডান ম্যাচে অনাকাঙ্ক্ষিত ঘটনা ঘটেছে। শুক্রবার (১১ জুন) আবাহনীর ব্যাটিংয়ের পঞ্চম ওভারে বল হাতে তুলে নেন সাকিব আল হাসান। ওভারের পঞ্চম বলটিই আঘাত হানে আবাহনী অধিনায়ক মুশফিকুর রহিমের প্যাডে। আম্পায়ার আউট না দেওয়ায় প্রতিক্রিয়া দেখাতে গিয়ে লাথি মেরে স্ট্যাম্প ভেঙে ফেলেন বিশ্বসেরা অলরাউন্ডার।সাকিবের মতো এতবড় সুপারস্টারের এমন অক্রিকেটীয় ঘটনায় সমালোচনার জন্ম দিয়েছে। তাই ম্যাচ শেষ হতেই অনুতপ্ত হয়ে সামাজিক যোগাযোগমাধ্যমে ক্ষমাও চেয়েছেন সাকিব।আরও পড়ুন: মাঠেই লাথি মেরে স্ট্যাম্প ভাঙলেন সাকিবনিজের ফেসবুক পেজে সাকিব লিখেছেন, প্রিয় অনুসারীরা, আমি গভীরভাবে দুঃখ প্রকাশ করছি। আমি আমার মেজাজ ধরে রাখতে পারিনি। ম্যাচটি যারা দেখেছেন, বিশেষ করে যারা বাড়ি থেকে ম্যাচটি দেখেছেন তাদের কাছে দুঃখ প্রকাশ করছি। আমার মতো অভিজ্ঞ খেলোয়াড়ের উচিত হয়নি এভাবে প্রতিক্রিয়া জানানো।তিনি আরও লেখেন, কখনও কখনও এমনটা হয়ে যায়। এই মানবিক ভুলের জন্য আমি দল, পরিচালনা কমিটি, টুর্নামেন্টের অফিসিয়ালস এবং সাংগঠনিক কমিটির কাছে ক্ষমা চাই। আশা করি ভবিষ্যতে আর এর পুনরাবৃত্তি করবো না। ধন্যবাদ, আপনাদের ভালোবাসি।",0
https://www.somoynews.tv/news/2021-06-12/%E0%A6%A8%E0%A6%95%E0%A6%B2-%E0%A6%97%E0%A7%9F%E0%A6%A8%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A7%9F%E0%A7%87%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A4%E0%A7%81%E0%A6%B2%E0%A6%95%E0%A6%BE%E0%A6%B2%E0%A6%BE%E0%A6%AE!,"বিয়েবাড়িতে নকল গয়না, বরপক্ষকে আটকে ক্ষতিপূরণ আদায়!","বাংলার সময় ডেস্ক","বাংলাদেশ"," ১২ জুন, ২০২১","N/A","নীলফামারীর সৈয়দপুরে বিয়ে বাড়িতে সোনার বদলে নকল অলংকার আনায় দু’পক্ষের মধ্যে হাতাহাতির ঘটনা ঘটেছে।","পরে কনে পক্ষের লোকজন বরপক্ষকে একদিন আটকে রেখে কনের দেনমোহরের টাকা ও ক্ষতিপূরণ আদায় করা হয়েছে। ঘটনাটি ঘটেছে বোতলাগাড়ী ইউনিয়নের দক্ষিণ সোনাখুলী সরকারপাড়ায়। এ ঘটনাটি এলাকায় ব্যাপক চাঞ্চল্যের সৃষ্টি করেছে।জানা গেছে, বোতলাগাড়ী ইউনিয়নের দক্ষিন সোনাখুলি সরকারপাড়া এলাকার মো. আকবর আলী পটলের মেয়ে আঁখির (১৮) সঙ্গে আড়াই মাস আগে বিয়ে রেজিষ্ট্রি হয় দিনাজপুরের খানাসামা উপজেলার তেবাড়িয়া চৌপথি এলাকার হোটেল ব্যবসায়ী মো. হবিবর রহমানের ছেলের মো. মফিজুল ইসলামের। গত শুক্রবার (১১ জুলাই) ছিল কনে বিদায়ের দিন। সন্ধ্যায় ৫০-৬০ জন লোক নিয়ে কনেকে নিতে শ্বশুরবাড়িতে আসেন মফিজুল। একদিকে বরপক্ষের খাওয়া-দাওয়া চলছিল আর অন্যদিকে কনে সাজানো হচ্ছিল। কনের ভাবি টের পান যে বরপক্ষের দেওয়া হাতের বালা দুটি স্বর্ণের নয় সিটিগোল্ডের। এনিয়ে বরপক্ষের সঙ্গে শুরু হয় কথা কাটাকাটি থেকে হাতাহাতি।এক পর্যায়ে তা ধাওয়া পাল্টা ধাওয়ায় রূপ নেয়। সারারাত বরপক্ষকে আটকে রাখে কনেপক্ষ। শনিবার (১২ জুলাই) দুপুরে দু’পক্ষের চেয়ারম্যান-মেম্বারের উপস্থিতিতে কনে তালাক হয় এবং ছেলেপক্ষের কাছ থেকে এক লাখ টাকা ক্ষতিপূরণ আদায় করে বরপক্ষকে ছেড়ে দেওয়া হয়। ঘটনাটি এলাকায় ব্যাপক চাঞ্চল্যের সৃষ্টি করেছে।",0
https://www.somoynews.tv/news/2021-06-13/%E0%A7%A7%E0%A7%A6-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1-%E0%A6%B9%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%A8%E0%A7%87%E0%A6%A4%E0%A6%BE%E0%A6%A8%E0%A6%BF%E0%A7%9F%E0%A6%BE%E0%A6%B9%E0%A7%81%E0%A6%B0,"১০ বছরের কারাদণ্ড হতে পারে নেতানিয়াহুর","আন্তর্জাতিক ডেস্ক","আন্তর্জাতিক"," ১৩ জুন, ২০২১","N/A","দুর্নীতির অভিযোগে ১০ বছরের কারাদণ্ড হতে পারে ইসরায়েলের বিদায়ী প্রধানমন্ত্রী বেনিয়ামিন নেতানিয়াহুর। ইসরায়েলের ডেমোক্রেসি রিসার্চ সেন্টারের সংবিধানবিষয়ক আইনজীবী আমির ফুক্স বরাতে এ তথ্য জানিয়েছে ইরানের গণমাধ্যম পার্সটুডে।","শনিবার (১২ জুন) ইসরায়েলের রাজধানী তেল আবিবে আমির ফুক্স বলেন, দুর্নীতি, তহবিল তছরুপ ও প্রতারণার অভিযোগে ২০২০ সালের মে মাস থেকে আদালতে নেতানিয়াহুর বিচার চলছে। প্রধানমন্ত্রীর দায়িত্বে থাকার কারণে এত দিন আইনি দায়মুক্তি থাকায় তাকে আটক করা যাচ্ছিল না। কিন্তু ক্ষমতা চলে যাওয়ার পর তার শাস্তি ভোগ অবধারিত হয়ে যাবে।  ফুক্স আরও বলেন, গত দুই বছর ধরে এই প্রশ্ন সামনে ছিল যে, নেতানিয়াহু নিজেকে বিচারের ঊর্ধ্বে রাখার জন্য কি সংবিধান সংশোধন করবেন? কিন্তু এত দিন তিনি তা করেননি এবং শিগগিরই ক্ষমতা চলে যাওয়ার পর তিনি আইনি দায়মুক্তি হারাবেন। তার বিরুদ্ধে যেসব অভিযোগ রয়েছে তাতে তার সর্বোচ্চ ১০ বছরের কারাদণ্ড হতে পারে।ইসরায়েলের পাবলিক প্রসিকিউটর নেতানিয়াহুর বিরুদ্ধে দুর্নীতির একাধিক মামলায় তিনটি চার্জশিট দিয়েছেন। ২০০৯ সাল থেকে একটানা ইসরায়েলের প্রধানমন্ত্রীর দায়িত্বে থাকা নেতানিয়াহু এ পর্যন্ত নিজের বিচারকাজকে ভিন্নখাতে প্রবাহিত করার জন্য ব্যাপক প্রচেষ্টা চালিয়েছেন।মঙ্গলবার ইসরায়েলের সংসদ স্পিকার ইয়েরিভ লেভিন এক টুইটে বলেছেন, নানা জল্পনা-কল্পনার অবসান ঘটিয়ে অবশেষে নেতানিয়াহুর ১২ বছরের শাসনের সমাপ্তি ঘটতে যাচ্ছে।  রোববার (১৩ জুন) নাফতালি বেনেট এবং ইয়ার লাপিদের নেতৃত্বাধীন নতুন ঐক্যের সরকার শপথ নেবে বলে জানিয়েছে আন্তর্জাতিক গণমাধ্যমগুলো। আর এ সরকার গঠিত হয়ে নেতানিয়াহুর ১২ বছরের শাসনের অবসান হবে বলে জানিয়েছে তারা। ",0
https://www.somoynews.tv/news/2021-06-12/%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87%E0%A6%B0-%E0%A6%B0%E0%A7%87%E0%A6%B8%E0%A7%8D%E0%A6%9F%E0%A7%81%E0%A6%B0%E0%A7%87%E0%A6%A8%E0%A7%8D%E0%A6%9F%E0%A7%87-%E0%A7%A7%E0%A7%A7%E0%A7%AF%E0%A6%9F%E0%A6%BF-%E0%A6%AE%E0%A6%B0%E0%A6%BE-%E0%A6%AE%E0%A7%81%E0%A6%B0%E0%A6%97%E0%A6%BF,"বিমানবন্দরের রেস্টুরেন্টে ১১৯টি মরা মুরগি","মহানগর ডেস্ক","বাংলাদেশ"," ১২ জুন, ২০২১","N/A","আমদানি কার্গো ভিলেজের বিপরীত পাশের রেস্টুরেন্ট থেকে এপিবিএনের গোয়েন্দা দল মরা মুরগি জব্দ করে","শাহজালাল আন্তর্জাতিক বিমানবন্দরে ম্যাজিস্ট্রেটের উপস্থিতিতে একটি রেস্টুরেন্ট ভেতর থেকে ১১৯টি মরা মুরগি উদ্ধার করেছে বিমানবন্দর আর্মড পুলিশ।শনিবার (১২ জুন) দুপুরে বিমানবন্দর এলাকায় আমদানি কার্গো ভিলেজের বিপরীত পাশের রেস্টুরেন্ট থেকে এপিবিএনের গোয়েন্দা দল মরা মুরগি জব্দ করে।এ ঘটনায় রেস্টুরেন্টের ম্যানেজার, মৃত মুরগীর সাপ্লায়ার, রেস্টুরেন্টের বাবুর্চিসহ ৭ জনকে আটক করা হয়েছে বলে জানান এয়ারপোর্ট আর্মড পুলিশের অতিরিক্ত পুলিশ সুপার (মিডিয়া) মোহাম্মদ জিয়াউল হক।তিনি আরও জানান, দুপুর আড়াইটায় বিমানবন্দর আর্মড পুলিশের একটি দল বিমানবন্দর ম্যাজিস্ট্রেটের উপস্থিতিতে এয়ারপোর্ট রেস্তোরাঁর ভেতর থেকে ১১৯টি মৃত মুরগি জব্দ করে। এসময় ৭ জনকে আটক করা হয়।ধারণা করা হচ্ছে, এই মুরগি রান্না করে ভোক্তাদের পরিবেশন করা হতো। আটক অভিযুক্তদের বিষয়ে আইনানুগ ব্যবস্থা নেওয়া হচ্ছে।",0
https://www.somoynews.tv/news/2021-06-12/%E0%A6%86%E0%A6%97%E0%A6%BE%E0%A6%AE%E0%A7%80-%E0%A7%A8-%E0%A6%A6%E0%A6%BF%E0%A6%A8-%E0%A6%AC%E0%A7%83%E0%A6%B7%E0%A7%8D%E0%A6%9F%E0%A6%BF%E0%A6%AA%E0%A6%BE%E0%A6%A4-%E0%A6%AC%E0%A6%BE%E0%A7%9C%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87,"আগামী ২ দিন বৃষ্টিপাত বাড়তে পারে","মহানগর ডেস্ক","বাংলাদেশ"," ১২ জুন, ২০২১","N/A","আগামী রবি (১৩ জুন) ও সোমবার (১৪ জুন) সারা দেশে বৃষ্টিপাত বাড়ার সম্ভাবনা রয়েছে বলে জানিয়েছে আবহাওয়া অধিদপ্তর।","শনিবার (১২ জুন) সন্ধ্যা ৬টা থেকে পরবর্তী ৪৮ ঘণ্টার আবহাওয়ার পূর্বাভাসে এ কথা বলা হয়েছে।এদিকে ২৪ ঘণ্টার আবহাওয়ার পূর্বাভাসে বলা হয়েছে, খুলনা, বরিশাল ও চট্টগ্রাম বিভাগের অধিকাংশ জায়গায় এবং ঢাকা বিভাগের অনেক জায়গায়, রংপুর ময়মনসিংহ ও সিলেট বিভাগের কিছু কিছু জায়গায় অস্থায়ীভাবে দমকা অথবা ঝড়ো হাওয়াসহ হালকা থেকে মাঝারি ধরনের বৃষ্টি অথবা বজ্রসহ বৃষ্টি হতে পারে। এ ছাড়া দেশের কোথাও কোথাও বিক্ষিপ্তভাবে মাঝারি ধরনের ভারী থেকে ভারী বর্ষণ হতে পারে।আগামী ৫ দিনের আবহাওয়ার পূর্বাভাসে বলা হয়েছে, আবহাওয়ার সামান্য পরিবর্তন হতে পারে।সিনপটিক অবস্থা: উত্তর-পশ্চিম বঙ্গোপসাগর ও তৎসংলগ্ন উপকূলীয় এলাকায় একটি লঘুচাপ বিরাজ করছে। মৌসুমি বায়ু বাংলাদেশের ওপর মোটামুটি সক্রিয় এবং উত্তর বঙ্গোপসাগরের অন্যত্র মাঝারি থেকে প্রবল অবস্থায় বিরাজমান রয়েছে।",2

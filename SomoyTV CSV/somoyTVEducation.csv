https://somoynews.tv/news/2021-06-13/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%AE%E0%A6%BF%E0%A6%A5%E0%A7%8D%E0%A6%AF%E0%A6%BE-%E0%A6%A8%E0%A6%BF%E0%A6%89%E0%A6%9C--%E0%A6%A4%E0%A7%80%E0%A6%AC%E0%A7%8D%E0%A6%B0-%E0%A6%A8%E0%A6%BF%E0%A6%A8%E0%A7%8D%E0%A6%A6%E0%A6%BE-%E0%A6%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%A8%E0%A7%80%E0%A6%B2%E0%A7%87%E0%A6%B0,"উদ্দেশ্যপ্রণোদিতভাবে সংবাদ প্রকাশ, দাবি রাবি শিক্ষকের","শিক্ষা সময়","শিক্ষা"," ১৩ জুন, ২০২১","N/A","সংবাদে আমার মূল তথ্য গোপন করে উদ্দেশ্যপ্রণোদিতভাবে সংবাদ প্রকাশ করে সোসাল মিডিয়ায় ব্যাপকভাবে ভাইরাল করা হয়েছে। এখানে আমার শিক্ষা জীবন নিয়ে মিথ্যা তথ্য প্রকাশ করে আমার সম্মানহানি করা হয়েছে।","রাজশাহী বিশ্ববিদ্যালয়ে সদ্য নিয়োগ পাওয়া শিক্ষক ইন্দ্রনীল মিশ্রকে নিয়ে কয়েকটি মিডিয়ায় অসত্য ও উদ্দেশ্যপ্রণোদিত সংবাদ প্রকাশ করায় তীব্র নিন্দা ও প্রতিবাদ জানিয়েছেন নিয়োগপ্রাপ্ত সেই শিক্ষক।রোববার (১৩ জুন) তিনি এই প্রতিবাদ জানান। সেই সঙ্গে তিনি নগরীর মতিহার থানায় একটি অভিযোগও দায়ের করেছেন।সম্প্রতি 'এক বিষয়ে ফেল তবুও হলেন রাবি শিক্ষক' এমন হেডলাইনে একটি নিউজ ভাইরাল হয়। অথচ ইন্দ্রনীল মিশ্র প্রায় আট বছর বেসরকারি বিশ্ববিদ্যালয়ে শিক্ষকতা করেছেন একই বিষয়ে।ইন্দ্রনীল মিশ্র বলেন, সংবাদে আমার মূল তথ্য গোপন করে উদ্দেশ্যপ্রণোদিতভাবে সংবাদ প্রকাশ করে সোসাল মিডিয়ায় ব্যাপকভাবে ভাইরাল করা হয়েছে। এখানে আমার শিক্ষা জীবন নিয়ে মিথ্যা তথ্য প্রকাশ করে আমার সম্মানহানি করা হয়েছে।তিনি আরও বলেন, শুধু তাই নয় আমার পিতা রাজশাহী বিশ্ববিদ্যালয় প্রগতিশীল শিক্ষক সমাজের সদস্য, সিনিয়র শিক্ষক প্রফেসর ড. চিত্ত রঞ্জন মিশ্রকে অপ্রাসঙ্গিকভাবে জড়ানো হয়েছে। যা নিঃসন্দেহে দুরভিসন্ধিমূলক ও আমার পিতার জন্য চরম মানহানিকর।ইন্দ্রনীল মিশ্র আরও বলেন, নিউজে আমার বিষয়ে বলা হয়েছে চতুর্থ বর্ষে একটি বিষয়ে ফেল ছিল। অথচ সেই ৪০৩ কোর্সে শতকরা ৫০ নম্বর পেয়ে উত্তীর্ণ হই আমি। যা রাবি পরীক্ষা নিয়ন্ত্রকের দপ্তরে প্রমাণ আছে।তিনি বলেন, রাজশাহী বিশ্ববিদ্যালয়ে শিক্ষক নিয়োগ সার্কুলারে উল্লেখ করা হয় সনাতন পদ্ধতিতে পাস করা প্রার্থীদের এসএসসি, এইচএসসি, অনার্স ও মাস্টার্স চারটির মধ্যে অন্তত তিনটিতে প্রথম শ্রেণি থাকতে হবে।তথ্য অনুসন্ধানে জানা যায়, ইনফরমেশন অ্যান্ড কমিউনিকেশন ইঞ্জিনিয়ারিং বিভাগে নিয়োগপ্রাপ্ত ইন্দ্রনীল মিশ্র রাজশাহী বিশ্ববিদ্যালয় স্কুল অ্যান্ড কলেজ থেকে ২০০৩ সালে এসএসসিতে জিপিএ ৫ ও ২০০৫ সালে এইচএসসিতে জিপিএ ৫ অর্জন করেন। যখন সারা দেশে জিপিএ ৫ খুব মেধাবী না হলে অর্জন করতে পারতেন না।২০০৫-০৬ সেশনে ভর্তি হয়ে ২০১০ সালে অনার্স ডিগ্রি অর্জন করেন। চতুর্থ বর্ষের ৪০৩ কোর্সে ৫০% নম্বর পেলেও রেজাল্ট প্রথম শ্রেণিতে নিয়ে আসার জন্য ইমপ্রুভমেন্ট দেন।২০১২ সালে স্নাতকোত্তরে তিনি প্রথম শ্রেণী অর্জন করেন। পরে তিনি ২০১২-২০১৬ সাল পর্যন্ত ঢাকার একটি বেসরকারি বিশ্ববিদ্যালয়ে চার বছর শিক্ষকতা করেন।এছাড়া তিনি ২০১৭ সাল থেকে ২০২০ সাল পর্যন্ত আরেকটি বেসরকারি বিশ্ববিদ্যালয়ে কম্পিউটার সায়েন্স বিভাগের সহকারী অধ্যাপক ও প্রধান হিসেবে দায়িত্ব পালন করেন। ২০১৬ সাল থেকে ২০১৭ পর্যন্ত একই বিশ্ববিদ্যালয়ে সিনিয়র লেকচারার হিসেবে দায়িত্ব পালন করেন।৪টি আন্তর্জাতিক জার্নালে তার প্রকাশনা বের হয়েছে। একজন শিক্ষককে এভাবে সম্মানহানি করে নিউজ প্রকাশ করায় শিক্ষক সমাজ বিব্রত ও ক্ষুব্ধ।এ বিষয়ে ইতিহাস বিভাগের সিনিয়র শিক্ষক ইন্দ্রনীল মিশ্রের বাবা প্রফেসর ড. চিত্ত রঞ্জন মিশ্র বলেন, এই সংবাদে দুরভিসন্ধিমূলকভাবে আমার নাম জড়ানোয় আমি ব্যথিত। শিক্ষক সমাজকে নিয়ে এভাবে উদ্দেশ্যপ্রণোদিত ও অসত্য তথ্য দিয়ে সংবাদ প্রকাশ করার তীব্র নিন্দা ও প্রতিবাদ জানায়।",0
https://somoynews.tv/news/2021-06-13/%E0%A6%A6%E0%A7%81%E0%A6%87-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87%E0%A6%B0-%E0%A6%8F%E0%A6%95%E0%A6%BE%E0%A6%A1%E0%A7%87%E0%A6%AE%E0%A6%BF%E0%A6%95-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%B6%E0%A7%81%E0%A6%B0%E0%A7%81,"দুই বিশ্ববিদ্যালয়ের একাডেমিক পরীক্ষা শুরু","শিক্ষা সময়","শিক্ষা"," ১৩ জুন, ২০২১","N/A","সকল বিশ্ববিদ্যালয় পরীক্ষা নিলে শিক্ষার্থীরা স্বস্তি পাবে","করোনা মহামারির কারণে দীর্ঘ সময় বন্ধ থাকার পর ফের শুরু হলো জাতীয় কবি কাজী নজরুল ইসলাম বিশ্ববিদ্যালয় ও কুমিল্লা বিশ্ববিদ্যালয়ের পরীক্ষা গ্রহণ কার্যক্রম। শিক্ষা মন্ত্রণালয় ও ইউজিসি'র নির্দেশনা অনুযায়ী পুরোপুরি স্বাস্থ্যবিধি মেনে পরীক্ষা চলছে বলে জানায় বিশ্ববিদ্যালয় কর্তৃপক্ষ। এদিকে দ্রুত ক্লাস শুরুর দাবি জানিয়েছেন শিক্ষার্থীরা।করোনা মহামারির কারণে বন্ধ থাকা জাতীয় কবি কাজী নজরুল ইসলাম বিশ্ববিদ্যালয়ে পরীক্ষা শুরু হওয়ার কথা ছিল গত বছরের ২০ মার্চ। সংক্রমণ বাড়ায় তা পিছিয়ে এ বছরের ১৮ ফেব্রুয়ারি শুরু হয়। অনুষ্ঠিত হয় কলা অনুষদের দু'টি পরীক্ষা। কিন্তু আবারো একই কারণে সরকারি নির্দেশনায় পরবর্তী সব পরীক্ষা স্থগিত করা হয়।প্রায় চার মাস পর রোববার (১৩ জুন) স্বাস্থ্যবিধি মেনে আবার শুরু হলো পরীক্ষা। প্রথমদিনের পরীক্ষায় অংশ নেন বাংলা ভাষা ও সাহিত্য বিভাগের শিক্ষার্থীরা।শিক্ষার্থীরা জানান, স্থগিত পরীক্ষা দিতে পারায় ভালো লাগছে তাদের। সরকার নির্দেশিত স্বাস্থবিধি মেনেই পরীক্ষা দিয়েছেন তারা। পাশাপাশি শিক্ষকরাও ছিলেন যথেষ্ট সতর্ক।পরীক্ষায় অংশ নেওয়া শিক্ষার্থীরা বলেন, সামাজিক দূরত্ব মেনেই তারা পরীক্ষায় অংশ নিয়েছেন। বেঞ্চের কোণায় কোণায় বসেছেন তারা।পরীক্ষা নেওয়ার ব্যাপারে শিক্ষার্থী বলেন, একাডেমিক পরীক্ষা শেষ না হলে চাকরির জন্য অংশগ্রহণ করতে পারবে না তারা। তাই স্থগিত ও ক্লাস নেয়া পরীক্ষাগুলো দ্রুত শেষ করা হলেই তাদের জন্য ভাল।শুধু স্থগিত পরীক্ষা নয়, অনলাইনে শেষ হওয়া কোর্সগুলোরও পরীক্ষাও নেওয়া হবে বলে জানান শিক্ষকরা।জাতীয় কবি কাজী নজরুল ইসলাম বিশ্ববিদ্যালয়ের কলা অনুষদের ডিন অধ্যাপক ড. আহমেদুল বারী বলেন, যেসব ক্লাস অনলাইনে সম্পন্ন করা হয়েছে, ঈদের (ঈদুল আজহা) পর থেকে রুটিন করে সেসব পরীক্ষা নেওয়া হবে বলে আমরা সিদ্ধান্ত নিয়েছি।জাতীয় কবি কাজী নজরুল ইসলাম বিশ্ববিদ্যালয়ের উপাচার্য অধ্যাপক ড. এএইচএম মোস্তাফিজুর রহমান বলেন, পরীক্ষা নেওয়ায় ছেলে-মেয়েদের যে মানসিক চাপ ছিল তা কমে যাবে। আমি বিশ্বাস করি, সকল পাবলিক বিশ্ববিদ্যালয়ে যখন এভাবে পরীক্ষা নেওয়া শুরু হবে, তখন সকল শিক্ষার্থী একটা স্বস্তির নিঃশ্বাস নিবে।এদিকে, স্বাস্থ্যবিধি মেনে কুমিল্লা বিশ্ববিদ্যালয়ে আটটি বিভাগের চূড়ান্ত ১১টি পরীক্ষা অনুষ্ঠিত হয়েছে। এছাড়া বেশ কয়েকটি বিভাগের মিডটার্ম পরীক্ষাও নেওয়া হয়।",0
https://somoynews.tv/news/2021-06-13/%E0%A6%86%E0%A6%AC%E0%A6%BE%E0%A6%B0%E0%A6%93-%E0%A6%9C%E0%A6%BE%E0%A6%B2%E0%A6%BF%E0%A7%9F%E0%A6%BE%E0%A6%A4%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%A2%E0%A6%BE%E0%A6%AC%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87,"আবারও গবেষণায় চুরির অভিযোগ ঢাবি শিক্ষকের বিরুদ্ধে","শিক্ষা সময়","শিক্ষা"," ১৩ জুন, ২০২১","N/A","পিএইচডিতে রেফারেন্স ছাড়া অন্যের লেখা চুরি","পিএইচডি গবেষণায় জালিয়াতির অভিযোগ উঠেছে জনপ্রিয় নজরুল সংগীত শিল্পী এবং ঢাকা বিশ্ববিদ্যালয়ের সঙ্গীত বিভাগের সহযোগী অধ্যাপক মহসীনা আক্তার খানমের বিরুদ্ধে। লীনা তাপসী খান নামে পরিচিত এই নজরুল সঙ্গীত শিল্পীর বিরুদ্ধে পিএইচডি গবেষণাপত্রের বেশ কয়েকটি পৃষ্ঠায় বিভিন্ন উৎস থেকে লেখা হুবহু তুলে দেওয়ার অভিযোগ রয়েছে।গবেষণায় চৌর্যবৃত্তি নিয়ে জাতীয় শিক্ষা ব্যবস্থাপনা একাডেমির সাবেক মহাপরিচালক অধ্যাপক ইফফাত আরা নার্গিস ঢাকা বিশ্ববিদ্যালয়ে সংবাদ সম্মেলনে এসব তথ্য তুলে ধরেন।নজরুল সংগীতের জনপ্রিয় শিল্পী লীনা তাপসী খান, একই সাথে তিনি ঢাকা বিশ্ববিদ্যালয়ের সঙ্গীত বিভাগের সহযোগী অধ্যাপক। ২০১০ সালের মে মাসে তিনি নজরুল সঙ্গীতে রাগের ব্যবহার এটি পিএইচডি গবেষণা উপস্থাপন করেন যার ফলে ২০১৬ সালে তিনি সহকারী অধ্যাপক থেকে সহযোগী অধ্যাপক পদে পদোন্নতি পান।পরে এই গবেষণা ২০১১ সালে বই আকারে প্রকাশিত হয়। বইয়ের মোট ১৫টি অধ্যায় রয়েছে। এর মধ্যে ১১টির ১৫২ পৃষ্ঠায় কোনো রেফারেন্স ছাড়াই বিভিন্ন লেখক ও গ্রন্থের অংশ তুলে ধরা হয়েছে। দীর্ঘ এক যুগ পর এসব অভিযোগ নিয়ে ঢাকা বিশ্ববিদ্যালয়ে সংবাদ সম্মেলন করেন জাতীয় শিক্ষা ব্যবস্থাপনা একাডেমির সাবেক মহাপরিচালক।দাবি করেন তিন থেকে চারটি গ্রন্থের সাথে হুবহু মিল রয়েছে এই গবেষণার ।জাতীয় শিক্ষা ব্যবস্থাপনা একাডেমির সাবেক মহাপরিচালক অধ্যাপক ইফফাত আরা নার্গিস সংবাদ সম্মেলনে বলেন, ব্যক্তি লীনার প্রতি আমার কোনো অভিযোগ নেই। গণমাধ্যমকে ডাকার কারণ হল, আমার অভিযোগটি দীর্ঘ ধরে পড়ে আছে। শুধু উপাচার্য নন, দুজন উপ-উপাচার্য, সিন্ডিকেটের ১৬ জন সদস্য এবং সংশ্লিষ্ট্য সকলকে অভিযোগ জানানো হয়েছে। কিন্তু তদন্তের ব্যাপারে কোনো উদ্যোগ পরিলক্ষিত হচ্ছে না। বরং এই সংবাদ যাতে প্রচারিত না হয় সেব্যাপারে বিভিন্ন মহলে তিনি (লীনা) তদবির করে বেড়াচ্ছেন।যদিও এসব অভিযোগকে ষড়যন্ত্র বলে আখ্যায়িত করলেন লীনা তাপসী খান।লীনা তাপসী খান বলেন, ব্যক্তি স্বার্থের জন্য এভাবে বিভিন্ন মানুষকে দিয়ে বিশ্ববিদ্যালয়ের ভাবমূর্তি ক্ষুণ্ন করা হচ্ছে। শোভন নামের এক ছেলে আমার উপর প্রতিশোধ নিচ্ছে।সেই গবেষণার করা হয়েছিল বর্তমান জাতীয় অধ্যাপক রফিকুল ইসলামের অধীনে। তার সাথে যোগাযোগ করা হলে তিনি বলেন, এ বিষয়ে কোন অভিযোগ নিয়ে কখনো তার সাথে কেউ যোগাযোগ করেনি।জাতীয় অধ্যাপক রফিকুল ইসলাম সময় সংবাদকে বলেন, থিসিস করেছে আমার আন্ডারে। এমন অনেকেই আমার আন্ডারে থিসিস করেছে। এখন থিসিসে কে কোথায় রেফারেন্স দেয় নাই সেটা আমারও মনে থাকার কথা না।লীনা তাপসী খান ছাড়াও ঢাকা বিশ্ববিদ্যালয়ের একাধিক শিক্ষকের বিরুদ্ধে উচ্চশিক্ষার গবেষণায় চৌর্যবৃত্তির অভিযোগ রয়েছে। কাউকে কাউকে শাস্তিস্বরুপ পদাবনতিও দিয়েছে ঢাকা বিশ্ববিদ্যালয়।",0
https://somoynews.tv/news/2021-06-13/%E0%A6%B8%E0%A6%B9%E0%A6%B8%E0%A6%BE-%E0%A6%96%E0%A7%81%E0%A6%B2%E0%A6%9B%E0%A7%87-%E0%A6%A8%E0%A6%BE-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8--%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"সহসা খুলছে না শিক্ষাপ্রতিষ্ঠান: শিক্ষামন্ত্রী","মহানগর ডেস্ক","শিক্ষা"," ১৩ জুন, ২০২১","N/A","শিক্ষামন্ত্রী আসন্ন এসএসসি ও এইচএসসি পরীক্ষার্থীদের ঘরে বসে পরীক্ষার প্রস্তুতি নেওয়ার পরামর্শ দিয়েছেন।","করোনা পরিস্থিতির উন্নতি না হলে সহসাই শিক্ষা প্রতিষ্ঠান খুলছে না বলে জানিয়েছেন শিক্ষামন্ত্রী ডা. দীপু মনি।রোববার (১৩ জুন) দুপুরে জাতীয় প্রেসক্লাবে এক আলোচনা সভা শেষে সাংবাদিকদের প্রশ্নের জবাবে তিনি একথা বলেন। মন্ত্রী এসএসসি ও এইচএসসি পরীক্ষার্থীদের ঘরে বসেই প্রস্তুতি নেয়ার পরামর্শ দেন।এ সময় শিক্ষামন্ত্রী বলেন, শিক্ষার্থী ও অভিভাবকদের কাছে অনুরোধ তারা বাড়িতে বসে স্বাভাবিক পড়ালেখা চালিয়ে যাক। তারা ক্ষতিগ্রস্ত হয় এমন কোনো সিদ্ধান্ত আমরা নেবো না। পরীক্ষা হলে কিভাবে হবে, না হলেও বিকল্প কি করা যায় সে বিষয়েও আমরা ভাবছি। এদিকে করোনাভাইরাস মহামারির মধ্যে দেশের মাধ্যমিক ও উচ্চমাধ্যমিক পর্যায়ের সব শিক্ষাপ্রতিষ্ঠানের চলমান ছুটি আগামী ৩০ জুন পর্যন্ত বাড়িয়েছে সরকার। শনিবার (১২ জুন) শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের স্বাক্ষরিত এক প্রেস বিজ্ঞপ্তিতে এ তথ্য জানান।এর আগে শিক্ষাপ্রতিষ্ঠানের ছুটি কয়েক দফা বাড়িয়ে ১২ জুন পর্যন্ত করা হয়। ভার্চুয়াল সংবাদ সম্মেলনে এসে এ ঘোষণা দিয়েছিলেন শিক্ষামন্ত্রী দীপু মনি।মন্ত্রী বলেছিলেন, কোনো কোনো জেলায় সংক্রমণের হার বেশ বেড়েছে। সব বিষয় বিবেচনা করেই ১২ জুন পর্যন্ত ছুটি বাড়ানো হয়েছে। আশা করি অবস্থার উন্নতি হলে, ১৩ জুন থেকে আমরা শিক্ষাপ্রতিষ্ঠান খুলে দিতে পারব।কিন্তু দেশের বিভিন্ন অঞ্চলে করোনা পরিস্থিতি আরও অবনতি হওয়ায় এবং দেশের কোনো কোনো অঞ্চলে আংশিকভাবে কঠোর লকডাউন কার্যকর থাকায় এ ছুটি আরও ১৭ দিন বাড়ানো হলো।করোনাভাইরাসের প্রাদুর্ভাবের পর গত বছরের ১৭ মার্চ থেকে দেশের সব শিক্ষাপ্রতিষ্ঠান বন্ধ রয়েছে। সরকার কয়েক দফা শিক্ষাপ্রতিষ্ঠান চালুর পরিকল্পনার কথা জানালেও মহামারি পরিস্থিতি স্বাভাবিক না হওয়ায় দফায় দফায় ছুটি বাড়াতে হয়েছে।এর আগে, গত ২৭ ফ্রেব্রুয়ারি শিক্ষামন্ত্রী সংবাদ সম্মেলনে এসে ৩০ মার্চ থেকে স্কুল-কলেজ ও ২৪ মে থেকে বিশ্ববিদ্যালয় খোলার ঘোষণা দিয়েছিলেন। তবে দ্বিতীয় দফায় সংক্রমণ বাড়ায় সব শিক্ষাপ্রতিষ্ঠানেই ছুটি বাড়াতে হয়েছে। এরপরই শিক্ষাপ্রতিষ্ঠান খোলার দাবিতে দেশের বিভিন্ন স্থানে শিক্ষার্থীরা মানববন্ধন করে আসছিলেন। সেই দাবি এখন কিছুটা প্রশমিত হলেও এর মধ্যেই ছুটি আরেক দফা বাড়ানোর সিদ্ধান্ত জানাল সরকার।",0
https://somoynews.tv/news/2021-06-13/%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF-%E0%A6%8F%E0%A6%87%E0%A6%9A%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%A8%E0%A6%BF%E0%A7%9F%E0%A7%87-%E0%A6%89%E0%A6%A6%E0%A7%8D%E0%A6%AC%E0%A6%BF%E0%A6%97%E0%A7%8D%E0%A6%A8-%E0%A7%AA%E0%A7%AA-%E0%A6%B2%E0%A6%BE%E0%A6%96-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80,"এসএসসি-এইচএসসি পরীক্ষা নিয়ে উদ্বিগ্ন ৪৪ লাখ শিক্ষার্থী","শাকির আহমেদ","শিক্ষা"," ১৩ জুন, ২০২১","N/A","শিক্ষাপঞ্জি অনুযায়ী ফেব্রুয়ারি ও মার্চে পার হয়ে গেছে পরীক্ষা গ্রহণের সময়ও। কবে হবে এসএসসি ও এইচএসসি পরীক্ষা? এই প্রশ্ন এখন ৪৪ লাখ পরীক্ষার্থীর।","শিক্ষাপঞ্জি অনুযায়ী ইতোমধ্যেই পার হয়ে গেছে মাধ্যমিক ও উচ্চ মাধ্যমিক পরীক্ষার সময়। কিন্তু করোনা সংক্রমণের ঊর্ধ্বগতির কারণে বারবার শিক্ষাপ্রতিষ্ঠান খোলার সিদ্ধান্ত থেকে সরে আসছে সরকার। তাই এসএসসি ও এইচএসসি পরীক্ষা নিয়ে উদ্বিগ্ন ৪৪ লাখ পরীক্ষার্থী। আর পরীক্ষা গ্রহণের জন্য সবধরনের প্রস্তুতি রয়েছে জানিয়ে শিক্ষাবোর্ড বলছে, সশরীরে নির্দিষ্ট সংখ্যক ক্লাস নিয়ে এসএসসি ও এইচএসসি নেওয়া হবে।করোনা সংক্রমণের পর গত বছরের মার্চ থেকে বন্ধ দেশের সব শিক্ষাপ্রতিষ্ঠান। শিক্ষা মন্ত্রণালয় ৪ দফা খোলার ঘোষণা দিলে করোনা সংক্রমণের ঊর্ধ্বগতির কারণে তা সম্ভব হয়নি। শিক্ষাপঞ্জি অনুযায়ী ফেব্রুয়ারি ও মার্চে পার হয়ে গেছে মাধ্যমিক ঊচ্চ মাধ্যমিক পরীক্ষা গ্রহণের সময়ও। কবে হবে এসএসসি ও এইচএসসি পরীক্ষা? এই প্রশ্ন এখন ৪৪ লাখ পরীক্ষার্থীর।ইতোমধ্যেই শিক্ষা মন্ত্রণালয় মূল সিলেবাসের ২৫ থেকে ৩০ শতাংশ রেখে সংক্ষিপ্ত করেছে এসএসসি ও এইচএসসি পরীক্ষার সিলেবাস। আর সশরীরে ৩০ দিন ক্লাস নেওয়ার এসএসসি এবং ৮৪ দিন ক্লাস নেওয়ার পর এইচএসসি পরীক্ষা গ্রহণের সিদ্ধান্ত চূড়ান্ত করেছে তারা। তাই দ্রুত সময়ে শিক্ষাপ্রতিষ্ঠান খুলে পরীক্ষা গ্রহণের দাবি পরীক্ষার্থী ও অভিভাবকদের।এদিকে এসএসসি পরীক্ষার প্রশ্ন প্রণয়ন, পরিমার্জন, সংশোধন ও মুদ্রণের কাজ শেষ হয়েছে জানিয়ে আন্তঃশিক্ষাবোর্ড সমন্বয় বলছে, শিক্ষাপ্রতিষ্ঠান খোলার পর সশরীরে নির্দিষ্ট সংখ্যক ক্লাস নিয়ে এসএসসি ও এইচএসসি নেওয়া হবে।মাধ্যমিক-উচ্চ মাধ্যমিক শিক্ষাবোর্ড ও আন্তঃশিক্ষাবোর্ডের সাব কমিটির চেয়ারম্যান অধ্যাপক নেহাল আহমদ বলেন, এসএসসির পরীক্ষার প্রশ্নপ্রত্রসহ সমস্ত কিছু তৈরি আছে। এইচএসসিটার প্রক্রিয়াধীন। আশা করি, খুব দ্রুতই এটি তৈরি হয়ে যাবে। আমরা পরীক্ষা নেওয়ার জন্য পুরোপুরি তৈরি আছি।পরীক্ষা কেন্দ্রে সামাজিক দূরত্ব রক্ষায় কেন্দ্রের পাশাপাশি উপকেন্দ্রেও পরীক্ষা নেওয়ার সিদ্ধান্ত নিয়েছে শিক্ষা বোর্ড।",0
https://somoynews.tv/news/2021-06-13/%E0%A6%95%E0%A7%81%E0%A6%AC%E0%A6%BF%E0%A6%A4%E0%A7%87-%E0%A6%AC%E0%A6%B9%E0%A6%BF%E0%A6%B0%E0%A6%BE%E0%A6%97%E0%A6%A4%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%AC%E0%A7%87%E0%A6%B6%E0%A7%87-%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE,"স্বাস্থ্যবিধি মেনে কুবিতে শুরু হচ্ছে পরীক্ষা","শিক্ষা সময়","শিক্ষা"," ১৩ জুন, ২০২১","N/A","যথাযথ স্বাস্থ্যবিধি অনুসরণ করে রোববার (১৩ জুন) থেকে কুমিল্লা বিশ্ববিদ্যালয়ে (কুবি) শুরু হতে যাচ্ছে স্নাতক ও স্নাতকোত্তর শ্রেণির মিডটার্ম এবং চূড়ান্ত পরীক্ষা। এসময় বিশ্ববিদ্যালয়ের সকলের স্বাস্থ্য সুরক্ষার বিষয় বিবেচনা করে বিশ্ববিদ্যালয়ে বহিরাগতদের প্রবেশে নিষেধাজ্ঞা জারি করা হয়েছে।","শনিবার (১২ জুন) কুমিল্লা বিশ্ববিদ্যালয়ের রেজিষ্ট্রার (অতিরিক্ত দায়িত্ব) অধ্যাপক ড. মো: আবু তাহের সাক্ষরিত এক বিজ্ঞপ্তি বলে এ তথ্য জানা যায়।বিজ্ঞপ্তিতে ক্যাম্পাসে সবার মাস্ক পড়ে আসার পাশাপাশি সামাজিক দূরত্ব বজায় রাখতে বলা হয়েছে। এছাড়াও বিজ্ঞপ্তিতে আরও বলা হয়, প্রত্যেক ভবনে প্রবেশের পূর্বে সাবান পানি দিয়ে হাত ধোয়া, হলরুমে পরীক্ষার আগে হ্যান্ড স্যানিটাইজ করা ও পরীক্ষা শেষে দ্রুত ক্যাম্পাস ত্যাগ করতে বলা হয়েছে। পাশাপাশি শিক্ষার্থীরা যেন অযথা আড্ডা এবং গণজমায়েত না করে সেই নির্দেশনাও দেয়া হয়।এ বিষয়ে বিশ্ববিদ্যালয়ের রেজিষ্ট্রার ড. মো. আবু তাহের বলেন, বিশ্ববিদ্যালয় পরিবারের সদস্যদের স্বাস্থ্য সুরক্ষা নিশ্চিত করতে এবং গণজমায়েত কমাতেই বহিরাগতদের প্রবেশে নিষেধাজ্ঞা করা হয়েছে। সাবান পানির ব্যবস্থাও খুব দ্রুত করা হবে।ইরফান/",0
https://somoynews.tv/news/2021-06-13/%E0%A6%9C%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%95%E0%A7%87-%E0%A6%AE%E0%A6%BE%E0%A6%B0%E0%A6%A7%E0%A6%B0%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97,"জাবিতে ছাত্রলীগ কর্মীর বিরুদ্ধে নিরাপত্তাকর্মীকে মারধরের অভিযোগ","শিক্ষা সময়","শিক্ষা"," ১৩ জুন, ২০২১","N/A","জাহাঙ্গীরনগর বিশ্ববিদ্যালয়ের নিরাপত্তা কর্মীকে মারধরের অভিযোগ উঠেছে বিশ্ববিদ্যালয়ের বঙ্গবন্ধু শেখ মুজিবুর রহমান হলের এক ছাত্রলীগ কর্মীর বিরুদ্ধে। শনিবার (১২ জুন) বিকেলে বিশ্ববিদ্যালয়ের আমবাগান সংলগ্ন ফটকে এ ঘটনা ঘটে।","অভিযুক্ত ছাত্রলীগ কর্মী মনোয়ার হোসেন হিমেল। তিনি বিশ্ববিদ্যালয়ের কম্পিউটার সায়েন্স অ্যান্ড ইঞ্জিনিয়ারিং বিভাগের ৪৬ তম ব্যাচের শিক্ষার্থী।মারধরের শিকার নিরাপত্তাকর্মী মো. ফয়সাল কবির বলেন, ‘গেটের দুই অংশ খুলে দিতে বলার পর আমি তাকে বললাম যে একটি অংশ খোলা যাবে। কিন্তু হঠাৎ তিনি আমার বাবা মাকে নিয়ে গালাগালি শুরু করেন এবং মারধর করেন। আমি সাথে সাথে আমার ঊর্ধ্বতন নিরাপত্তা কর্মকর্তাদেরকে জানিয়েছি। এছাড়া রেজিস্ট্রার বরাবর লিখিত অভিযোগ করেছি।’প্রত্যক্ষদর্শীরা বলেন, 'বিশ্ববিদ্যালয়ের আমবাগান গেট দিয়ে ঢোকার চেষ্টা করেন অভিযুক্ত ছাত্রলীগ কর্মী। এসময় ফটকের দুটো অংশ খুলে দিতে নিরাপত্তা কর্মীকে নির্দেশ দিলে গেটের দুই অংশ খোলা যাবেনা বলে জানান কর্তব্যরত নিরাপত্তা কর্মী ফয়সাল কবির। এ সময় গেট খুলতে বাধ্য করতে নিরাপত্তা কর্মীকে মারধর শুরু করেন ওই ছাত্রলীগ কর্মী হিমেল। পরবর্তীতে গেট খুলে দেওয়া হলেও আরো লোকজন নিয়ে নিরাপত্তা কর্মী ফয়সালকে মারধর করেন হিমেল। এসময় প্রক্টোরিয়াল বডির সদস্য ও একাধিক শিক্ষকদের উপস্থিতিতে তাৎক্ষণিক সমাধান করে দেওয়া হয়।'অভিযোগের বিষয়ে জানতে চাইলে ছাত্রলীগ কর্মী মনোয়ার হোসেন হিমেল বলেন, ‘আমি ক্যাম্পাসে ঢুকতে চেয়েছিলাম, তখন গেটের একটি অংশ খোলা ছিলো। আমি গার্ডকে গেটের দুই অংশ খুলে দিতে বলেছিলাম। কিন্তু সে খুলে নাই, পরে আমার মাথা গরম হয়ে যায়। তখন গার্ডকে থাপ্পড় দিয়ে ফেলি। পরবর্তীতে বিশ্ববিদ্যালয়ের আমার অভিভাবক ছাত্রলীগের মুরাদ ভাই, সবুজ ভাই, সৈকত ভাই এসে সমাধান করে দেয়।’এ বিষয়ে সহকারী রেজিস্ট্রার (নিরাপত্তা) জেফরুল হাসান চৌধুরী সজল বলেন, ‘আমবাগানের গেটটা বন্ধ রাখার নির্দেশ আছে বিশ্ববিদ্যালয় প্রশাসন থেকে। কিন্তু ওই শিক্ষার্থী এসে গেটের পুরো অংশ খুলে দিতে বলে গার্ড একটা অংশ খুলে দিলে হঠাৎ করেই সে গার্ডের উপর চড়াও হয়, মারধর করে। আমরা রেজিস্ট্রার, প্রোক্টরকে জানিয়েছি। তার যথাযথ শাস্তি দাবি করছি।’",0
https://somoynews.tv/news/2021-06-12/%E0%A6%9A%E0%A6%A4%E0%A7%81%E0%A6%B0%E0%A7%8D%E0%A6%A5-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A6%AC%E0%A6%BF%E0%A6%AA%E0%A7%8D%E0%A6%B2%E0%A6%AC%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%B9%E0%A6%AC%E0%A7%87-%E0%A6%A1%E0%A7%87%E0%A6%B8%E0%A7%8D%E0%A6%9F%E0%A6%BF%E0%A6%A8%E0%A7%87%E0%A6%B6%E0%A6%A8--%E0%A6%85%E0%A6%A7%E0%A7%8D%E0%A6%AF%E0%A6%BE%E0%A6%AA%E0%A6%95-%E0%A6%A1--%E0%A6%B8%E0%A6%BE%E0%A6%9C%E0%A7%8D%E0%A6%9C%E0%A6%BE%E0%A6%A6-%E0%A6%B9%E0%A7%8B%E0%A6%B8%E0%A7%87%E0%A6%A8,"চতুর্থ শিল্পবিপ্লবে বাংলাদেশ হবে ডেস্টিনেশন: অধ্যাপক ড. সাজ্জাদ হোসেন","শিক্ষা সময়","শিক্ষা"," ১২ জুন, ২০২১","N/A","বাংলাদেশ বিশ্ববিদ্যালয় মঞ্জুরী কমিশনের (ইউজিসি) সদস্য অধ্যাপক ড. সাজ্জাদ হোসেনের দায়িত্ব গ্রহণের দ্বিতীয় বর্ষপূতি (জুন ১২, ২০২১) আজ। ইউজিসির ইতিহাসে অধ্যাপক ড. সাজ্জাদ হোসেন প্রথম সদস্য যিনি বেসরকারি বিশ্ববিদ্যালয় থেকে মনোনীত হয়েছেন। এ ছাড়া তিনি একজন বিজ্ঞান ও তথ্যপ্রযুক্তিবিদ। দায়িত্ব পালন করছেন বাংলাদেশ স্যাটেলাইট কোম্পানির পরিচালক হিসেবেও। ইউজিসির সদস্য হিসেবে তার দায়িত্ব লাভের দ্বিতীয় বর্ষপূর্তির সময়ে কথা হয়েছে বাংলাদেশের উচ্চশিক্ষা ও গবেষণা, ইন্ডাস্ট্রি-একাডেমিয়া সম্পর্ক, আইসিটিতে বাংলাদেশের ভবিষ্যৎ, পাবলিক বিশ্ববিদ্যালয়সমূহের উচ্চশিক্ষার বর্তমান অবস্থা, করোনাকালে বেসরকারি বিশ্ববিদ্যালসমূহের সংকট ও ২০২১-২২ অর্থবছরের বাজেটে ১৫ শতাংশ করারোপ নিয়ে। সময় নিউজের পক্ষ থেকে সাক্ষাৎকারটি নিয়েছেন সাজেদুল ইসলাম ও খাইরুল ইসলাম।","প্রশ্ন: বাংলাদেশ এ বছর স্বাধীনতার সুবর্ণজয়ন্তী পালন করছে। ইউজিসিতে আপনার দায়িত্ব গ্রহণের দুই বছর হলো। বাংলাদেশের উচ্চশিক্ষা ও গবেষণা নিয়ে আপনার ও আপনার প্রতিষ্ঠানের মূল্যায়ন কী?অধ্যাপক ড. সাজ্জাদ হোসেন : এ বছর আমরা স্বাধীনতার সুবর্ণজয়ন্তী পালন করছি। জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী উপলক্ষে পালন করছি মুজিব শতবর্ষ। বাংলাদেশের ইতিহাসে ২০২১ একটি বিশেষ বছর। বিশ্ববিদ্যালয় মঞ্জুরি কমিশন প্রতিষ্ঠিত হয় ১৯৭২ সালের ১৬ই ডিসেম্বর। জাতির পিতা সর্বদা উচ্চশিক্ষাকে প্রাধান্য দিয়েছেন। উচ্চশিক্ষাকে প্রাধান্য দিয়ে দিয়ে মানসম্মত শিক্ষা, উন্নত জাতি গঠন, বিজ্ঞান-প্রযুক্তি, গবেষণা-উদ্ভাবন এবং একটি উন্নত ও মানবিক রাষ্ট্র বিনির্মাণে রাষ্ট্রপতির ১০ নম্বর নির্দেশনার মাধ্যমে বিশ্ববিদ্যালয় মঞ্জুরি কমিশনের জন্য পথচলার সূচনা হয়। সেই পথ ধরেই ১৯৭৩-এর অধ্যাদেশের মাধ্যমে স্বায়ত্তশাসনের পেয়েছে আমাদের বিশ্ববিদ্যালয়গুলো। স্বায়ত্তশাসন নিশ্চিত করে বঙ্গবন্ধু একটি নতুন ধারার চিন্তাচেতনা ও মুক্তবুদ্ধি চর্চার উন্মেষ ঘটিয়েছেন। উচ্চশিক্ষা প্রাঙ্গণগুলোতে মুক্তচিন্তা ও মুক্তবুদ্ধিচর্চা এবং উন্নত গবেষণার কাঙ্ক্ষিত উন্নয়নে স্বপ্ন দেখেছেন তিনি।বিশ্ববিদ্যালয় মঞ্জুরি কমিশন সেই প্রেক্ষাপটে অনেক দূর এগিয়েছে। ১৯৭৫ সালের ১৫ই আগস্ট সপরিবারে বঙ্গবন্ধুকে হত্যার মধ্য দিয়ে বাঙালি জাতির জীবনে একটি বিপরীতমুখী স্বৈরতান্ত্রিক অবস্থা নেমে আসে। শিক্ষাক্ষেত্রে সৃষ্টি হয় নৈরাজ্য। তিন-চার বছরের সেশনজট ও অস্ত্রের মহড়া হয়ে দাঁড়ায় নিত্যদিনের ঘটনা। মেধাবী ছাত্রদের কোণঠাসা করার মাধ্যমে স্বৈরশাসক ও তাদের সহযোগী রাজনীতিবিদরা এমন পরিস্থিতি তৈরি করেছিল যেন বিশ্ববিদ্যালয় হয়ে ওঠে সন্ত্রাস ও নৈরাজ্যের কেন্দ্রবিন্দু। বিশ্ববিদ্যালয়গুলোতে অস্ত্রের মহড়া, মারামারি, রক্তারক্তি ছিল নিত্যনৈমিত্যিক ঘটনা। সেখানে শিক্ষা ছিল না, গবেষণা ছিল না। অথচ বঙ্গবন্ধু শিক্ষাপ্রতিষ্ঠানকে জাতির নেতৃত্বাস্থানীয় পর্যায়ে দেখতে চেয়েছিলেন।১৯৭১ সালের মহান মুক্তিযুদ্ধে আমরা বঙ্গবন্ধুর নেতৃত্ব পেয়েছি। সে জন্য আমরা সৌভাগ্যবান। আবার বঙ্গবন্ধুকে হারিয়ে দিকভ্রান্ত হয়ে গেছি আমরা। সৌভাগ্যের বিষয় যে, স্বাধীনতার সুবর্ণজয়ন্তীতে, বঙ্গবন্ধুর জন্মশতবার্ষিকীতে তারই সুযোগ্য কন্যাকে আমরা প্রধানমন্ত্রী হিসেবে পেয়েছি। যিনি শিক্ষায় আমূল পরিবর্তন এনেছেন। প্রধানমন্ত্রী শেখ হাসিনা শিক্ষা ও গবেষণার উন্নয়কে সর্বোচ্চ প্রাধান্য দিয়েছেন। উদ্ভাবনকে তিনি অগ্রাধিকার দিয়েছেন। আর ডিজিটাল বাংলাদেশ গড়ার রূপকার হিসেবে কাজ করছেন বঙ্গবন্ধুর দৌহিত্র সজীব ওয়াজেদ জয়।  করোনা অতিমারির থাবা সারাবিশ্বকে দমিয়ে রেখেছে। স্বাধীনতার সুবর্ণজয়ন্তীতে এসে আমাদের চাওয়া হলো আমাদের উচ্চশিক্ষাপ্রতিষ্ঠানগুলো নিজেদের শিক্ষা-গবেষণার পরিধি ও মান বাড়িয়ে সাধারণ মানুষের কল্যাণে কার্যকরভাবে কাজ করবে। আমরা মেইড ইন বাংলাদেশ ধারণাকে আরও শক্তিশালী দেখতে চাই। গবেষণা দিয়ে জাতীয় দুর্যোগগুলোকে মোকাবিলা করতে চাই। অনেক দূর যেতে হবে আমাদের। বিশ্ববিদ্যালয় মঞ্জুরি কমিশন ২০৩০ পর্যন্ত পরিকল্পনা তৈরি করেছে। উচ্চশিক্ষার জন্য কৌশলগত পরিকল্পনা। সেখানে উচ্চশিক্ষা ও গবেষণাকে বিশেষভাবে প্রাধান্য দেওয়া হয়েছে। শিক্ষাখাতে যে ৬ শতাংশের বেশি পরিমাণ অর্থ বরাদ্দের কথা বলা হচ্ছে, সেটি আমরা প্রধানমন্ত্রীকে অবহিত করেছি।তবে এ কথা সত্য যে, গবেষণায় সন্তুষ্টির অবকাশ নেই। আমাদের আরও কাজ করতে হবে। কিছু কিছু ক্ষেত্র যেমন, আইসিসিটি-কৃষিসহ বিশেষায়িত খাতে গবেষণাকে আরও উন্নত করতে হবে। করোনাকালীন সময়েও আমাদের গবেষণা বাড়ানো প্রয়োজন। আমাদের বেশকিছু গবেষণা প্রশংসার দাবিদার। প্রধানমন্ত্রীর নির্দেশনায় ও ইউজিসের বর্তমান চেয়ারম্যানের নেতৃত্বে আমরা ইন্ডাস্ট্রি-একাডেমিয়া সহযোগিতার মঞ্চ তৈরি করেছি। যাতে গবেষকদের ডেমোগ্রাফি বোঝা যায় ও প্রণোদনা বাড়ানো যায়। গবেষণা সংখ্যা ও বাজেটের পরিমাণ বেড়েছে। গবেষণায় অনৈতিক প্র্যাকটিস বন্ধ করার লক্ষ্যে বিশ্ববিদ্যালয়গুলোতে প্লেগারিজম সফটওয়্যার প্রদানের উদ্যোগ নেওয়া হয়েছে। মুজিববর্ষে গবেষণাকে প্রাধান্য দিয়ে চতুর্থ শিল্পবিপ্লবের জোয়ারকে আমলে নিয়ে ডিজিটাল বাংলাদেশকে আরো সমৃদ্ধ করতে একটি আন্তর্জাতিক সম্মেলনের পরিকল্পনা করা হয়েছে।প্রশ্ন: একজন বিজ্ঞান ও তথ্যপ্রযুক্তিবিদ হিসেবে আপনি দীর্ঘদিন কাজ করছেন। যুক্তরাষ্ট্র-রাশিয়াসহ পৃথিবীর বিভিন্ন দেশে আপনি শিক্ষা-গবেষণার কাজে দীর্ঘসময় ব্যয় করেছেন। আপনার অভিজ্ঞতার আলোকে বাংলাদেশের উচ্চশিক্ষা ও গবেষণার সম্ভাবনা ও গন্তব্য সম্পর্কে বলুন।অধ্যাপক ড. সাজ্জাদ হোসেন : উন্নয়ন অগ্রগতির কথা বিবেচনা করলে বাংলাদেশ এখন বিশ্বের কাছে রোল মডেল। বাংলাদেশের মানুষের জীবন-জীবিকার উন্নতি এখন সারাবিশ্বে দৃশ্যমান। হেনরি কিসিঞ্জারের কথিত তলাবিহীন ঝুড়ি এখন পৃথিবীর অনেক দেশকে আর্থিক-মানবিক সহায়তা দিচ্ছে। নিজেদের অর্থায়নে পদ্মা সেতু তৈরি হচ্ছে। ২০৪১ সালের ভিশন মাথায় রেখে আমাদের ভাবতে হচ্ছে। আকাশ আমাদের সীমানা বা স্কাই ইজ আওয়ার লিমিট। উন্নত জীবনযাপন করার জন্য গবেষণার বিকল্প অন্য কিছু নেই। মনে রাখতে হবে, অনুকরণ নয়, উদ্ভাবনই আমাদের শক্তি। উদ্ভাবনের জন্য শিশু অবস্থা থেকেই জোর দিতে হবে। নিজেদের গবেষণার ওপর আমাদের আস্থা রাখতে হবে এবং কার্যক্রম চালিয়ে যেতে হবে। বায়োমেডিকেল ইঞ্জিনিয়ারিং ও কৃষিতে আমরা সাফল্য দেখিয়েছি। মেরিটাইম ও ব্লু-ইকোনমিতেও আমাদের সাফল্য অপেক্ষা করছে। মহাকাশে জাগরণ তৈরি হয়েছে। স্যাটেলাইট নিয়ে গবেষণা চলছে। পরিবেশ নিয়ে কাজ চলছে। মানবসত্তা ও মূল্যবোধ নিয়ে কাজ চলছে।জনসংখ্যার ঘনত্বের এই দেশে গবেষণা করেই প্রাকৃতিক দুর্যোগের বিরুদ্ধে সংগ্রামের শক্তি জোগাতে হবে আমাদের। গবেষণার বিকল্প নেই। উচ্চশিক্ষা ও গবেষণায় আমাদের গন্তব্য হচ্ছে ২০৪১ সালে উন্নত দেশের আসনে আসীন হওয়া। আমাদের ডেল্টা প্ল্যান বাস্তবায়ন। গবেষণার মাধ্যমে আমরা আরও ১০০ বছরের উন্নতির সুবর্ণরেখা গড়ে তুলব। পৃথিবী থেকে মহাকাশে আমাদের অবস্থান শক্তিশালী হবে। মেধাবী শিক্ষার্থীরা বিশ্বজুড়ে ভূমিকা রাখবে বাংলাদেশের প্রগতিকে এগিয়ে নিতে।প্রশ্ন: ডিজিটাল বাংলাদেশ স্বপ্নযাত্রা বাস্তবায়িত হচ্ছে। তবু, ইউজিসিসহ অনেক গুরুত্বপূর্ণ সরকারি অফিস এখনও অটোমোশনের আওতায় আসেনি। একজন প্রযুক্তিবিদ হিসেবে অফিসের কার্যক্রম ডিজিটালাইজেশনে আপনার পদক্ষেপ কী?অধ্যাপক ড. সাজ্জাদ হোসেন : ২০০৮ সালে অনুষ্ঠিত জাতীয় সংসদ নির্বাচন সামনে রেখে বাংলাদেশ আওয়ামীলীগ যে ইশতেহার ঘোষণা করে সেখানে ডিজিটাল বাংলাদেশ ধারণাকে প্রাধান্য দেওয়া হয়। শুরুতে আওয়ামী লীগের বিরোধিতা করতে গিয়ে অনেক রাজনৈতিক দল ডিজিটাল বাংলাদেশ ধারণাকে ব্যঙ্গ-বিদ্রূপ করলেও পৃথিবীর বুকে ডিজিটাল বাংলাদেশ এখন অনিবার্য বাস্তবতা। বিশ্বের বিভিন্ন দেশ এখন আমাদের আইসিটি মন্ত্রণালয়ের চিন্তাভাবনাকে প্রাধান্য দেয়। প্রশংসা করে। জাতিসংঘ থেকে শুরু করে বিশ্বের বিভিন্ন দেশের নেতারা প্রধানমন্ত্রী শেখ হাসিনার ডিজিটাল বাংলাদেশ পরিকল্পনা বাস্তবায়নের প্রশংসা করছেন। ডিজিটাল বাংলাদেশের প্রভাব আমরা সর্বত্র দেখতে পাচ্ছি। এ কথা সঠিক যে, আমাদের অনেক অফিস এখনো অটোমেশনের আওতায় আসেনি। বিশ্ববিদ্যালয় মঞ্জুরি কমিশন অটোমোশন ও ডিজিটালাইজেশনের লক্ষ্যে নিজ পরিসরে কাজ করে চলেছে। অনলাইন ক্লাস করার জন্য অনলাইন প্লাটফর্ম সৃষ্টি ও সহযোগিতা প্রদান করা হয়েছে।করোনার অতিমারির প্রাদুর্ভাব বাড়লে বিনামূল্যে ‘জুম’-এর মাধ্যমে ক্লাস চালানোর ব্যবস্থা করা হয়েছে। বেসরকারি বিশ্ববিদ্যালয়গুলো এক্ষেত্রে ভালো করেছে। করোনাকালীন পরিস্থিতি পার হয়ে মানসিক ও অর্থনৈতিক প্রতিকূলতা ডিঙিয়ে আমরা শিক্ষা কার্যক্রম গতিশীল রেখেছি। ধীরে ধীরে অটোমেশন অ্যাডাপ্ট করে নিচ্ছি। বাংলাদেশ সরকারের সুশাসন সবার জন্য সমান সুযোগ-সুবিধার ব্যবস্থা করেছে। প্রধানমন্ত্রী শেখ হাসিনার নেতৃত্বে উন্নত প্রযুক্তি আমাদের দুর্নীতিমুক্ত একটি দেশ গড়তে সহায়তা করবে। অনেক ক্ষেত্রে আমাদের অটোমেশনের দরকার। তবু বলব, ইন্টারনেটভিত্তিক কৃষিসেবা, অনলাইন টিকিটিং ও অনলাইনে কেনাকাটাসহ সর্বত্র প্রযুক্তির ছোঁয়া লেগেছে। আমরা শতভাগ ভাগ বিদ্যুতায়নের দিকে এগিয়ে যাচ্ছি। ব্রডব্যান্ডের দর নির্দিষ্ট করে ‘একদেশ, একরেট’ করা হয়েছে। বিশ্ববিদ্যালয় মঞ্জুরী কমিশন (ইউজিসি) সকল বিশ্ববিদ্যালয়কে অটোমেশনের আওতায় নিয়ে আসবে। প্লগারিজম পরীক্ষা করা, অনলাইনে সনদপত্র যাচাইসহ বহুবিধ পদক্ষেপ আমরা গ্রহণ করছি যা শিক্ষক-শিক্ষার্থী ও গবেষকদের জন্য সহায়ক হবে।প্রশ্ন: আমাদের দেশে ইন্ডাস্ট্রির সঙ্গে একাডেমিয়ার অর্থপূর্ণ সম্পর্ক কত দূর এগিয়েছে? এই সম্পর্ক জোরদার কেন গুরুত্বপূর্ণ? কীভাবে তা আরো জোরদার হতে পারে?অধ্যাপক ড. সাজ্জাদ হোসেন : গবেষণা ও লেখাপড়া প্রয়োগ করার বিষয়। আমাদের লেখাপড়া হতে হবে ইন্ডাস্ট্রি ওরিয়েন্টেড। সেটা ওষুধ প্রযুক্তি হতে পারে, বায়োমেডিকেল প্রকৌশল হতে পারে, পরিবেশবিজ্ঞান হতে পারে, সেতু ও সড়ক-মহাসড়ক নিয়ে হতে পারে। আমরা একসঙ্গে কাজ করতে পারি। ইন্ডাস্ট্রিতে আমাদের শিক্ষার্থীরা কাজ করবে, সেখানকার সমস্যাগুলোর নিয়ে তারা গবেষণা করে সমাধান বের করবে। ইন্টারনেটসংক্রান্ত বিষয়াদি থেকে শুরু করে কৃষি-প্রকৌশলসহ সব জায়গাতেই ইন্ডাস্ট্রির সঙ্গে একাডেমির সম্পর্ক থাকা প্রয়োজন। বাংলাদেশের বড় বড় ইন্ডাস্ট্রির সঙ্গে আমরা কথা বলছি। আমরা আশা করছি, বিশ্ববিদ্যালয়গুলোকে নিয়ে এক বা একাধিক কোলাবোরেশনের ব্যবস্থা করা সম্ভব হবে। শুধু স্থানীয় কলাবোরেশন নয়, আন্তর্জাতিক সহযোগিতার কথাও আমরা ভাবছি। বিশ্ববিদ্যালয়গুলোতে স্থানীয়, জাতীয় ও আন্তর্জাতিক পর্যায়ে যুক্ত হতে হবে। এই কোলাবোরেশন জাতির উন্নয়নে ভূমিকা রাখবে।প্রশ্ন : করোনাকালে উচ্চশিক্ষায় একটি ধকল এসেছে, এক বছরের বেশি সময় ধরে ঢিমেতালে চলছে বিশ্ববিদ্যালয়গুলো। বিশেষত পাবলিক বিশ্ববিদ্যালয়গুলোতে দূরশিক্ষণ সেভাবে কার্যকর করা যায়নি। কীভাবে এই ক্ষতি কাটিয়ে উঠতে পারব আমরা?অধ্যাপক ড. সাজ্জাদ হোসেন : করোনাকালীন সময়ে আমরা ক্ষতির সম্মুখীন হয়েছি। তবে প্রযুক্তির সহায়তায় ও শিক্ষকদের আন্তরিকতায় এগিয়ে চলেছি। যে ক্ষতি হয়েছে সে ক্ষতি সামনের দিনে পুষিয়ে নিতে পারবো বলে আমরা আশাবাদী।  সাম্প্রতিক বিষয়গুলো আমরা শিক্ষামন্ত্রীকে জানিয়েছি। কীভাবে এই ক্ষতি কাটিয়ে ওঠা যায় তা নিয়ে সকলে একযোগে কাজ করছি আমরা। শিক্ষার গুণগতমানকে অগ্রাধিকার দিয়েই আমরা এগিয়ে যাব। আমরা আশা করি, শিক্ষার্থীরা ক্ষতি কাটিয়ে উঠতে চেষ্টা করবে এবং শিক্ষকরাও বিভিন্ন কার্যক্রমের মাধ্যমে এই ক্ষতি পুষিয়ে দিতে আন্তরিক হবেন। ডিভাইস কেনার জন্য ৮০০০ টাকা করে বিশ্ববিদ্যালয় শিক্ষার্থীদের মাঝে বিনা সুদে ঋণের ব্যবস্থা করা হয়েছে। বিভিন্ন টেলিকম কোম্পানির সঙ্গে কথা বলেছি যেন বিশ্ববিদ্যালয়গুলোতে কমমূল্যে ডাটা সরবারহ করা হয়। কোম্পানিগুলো এ বিষয়ে সাড়া দিয়েছে। আমরা আশা করি, শিক্ষাক্ষেত্রে ভবিষ্যতে প্রযুক্তির ব্যবহার আরো বাড়াতে পারব। হাইব্রিড লানিং ও ব্লেন্ডেড লানিং নিয়েও কাজ করছি আমরা।প্রশ্ন : সরকারি-বেসরকারি মিলিয়ে দেশে বিশ্ববিদ্যালয়ের সংখ্যা ১৫০টিরও অধিক। বিশ্ববিদ্যালয়গুলোতে মানসম্পন্ন শিক্ষা-গবেষণা নিশ্চিত করা এবং শিক্ষক নিয়োগ ও শিক্ষক রাজনীতি নিয়ে আলোচনা রয়েছে। এ বিষয়ে আপনার পর্যবেক্ষণ কী?অধ্যাপক ড. সাজ্জাদ হোসেন : বিশ্ববিদ্যালয়ের শিক্ষকদের জাতি সম্মানের দৃষ্টিতে দেখে। শিক্ষকরা রাজনীতি করতে পারেন তবে তা যেন একটি মান বজায় রাখে। শিক্ষক নিয়োগ নিয়ে বিশ্ববিদ্যালয় পর্যায়ে কিছু অভিযোগ রয়েছে। বিষয়গুলো আমরা দ্রুত কাটিয়ে উঠতে পারব বলে আশা করি। শিক্ষক নিয়োগ ও পদোন্নতি নিয়ে একটি অভিন্ন নীতিমালা শিক্ষা মন্ত্রণালয়ের মতামত নিয়ে আমরা তৈরি করেছি। এটি আমাদের ন্যূনতম একটি নীতিমালা, কোনো বিশ্ববিদ্যালয় চাইলে আরও ভালো প্রার্থীকে নিতে পারে। আমরা চাই সবচেয়ে ভালো এবং তরুণ মেধাবীরা শিক্ষকতায় আসুক। এই লক্ষ্যে অন্তত ১০০টি বা তারও অধিক বৃত্তির ব্যবস্থা করা হয়েছে।প্রশ্ন : বাংলাদেশে অনেক বিশেষায়িত বিশ্ববিদ্যালয় প্রতিষ্ঠিত হয়েছে, গড়ে উঠেছে আইটি পার্ক। বিশ্বমঞ্চে আইসিটি শিক্ষিত বাংলাদেশি তরুণদের অবস্থান সম্পর্কে আপনার মূল্যায়ন কী? বৈশি^ক স্ট্যান্ডার্ড বজায় রাখতে আমাদের ভূমিকা কেমন হওয়া উচিত?অধ্যাপক ড. সাজ্জাদ হোসেন : আইসিটি শিক্ষাক্ষেত্রে আমরা পিছিয়ে ছিলাম। কিন্তু বিগত দশ বছরে অনেক অগ্রগতি হয়েছে। চতুর্থ শিল্পবিপ্লবের কালে বাংলাদেশ হবে শিক্ষা-গবেষণা ও প্রযুক্তির ডেস্টিনেশন। সেই লক্ষ্যে কাজ করতে হবে। আমরা ইলেকট্রনিক ইন্ডাস্ট্রিতে লাইট ইঞ্জিনিয়ারিং নিয়ে কাজ করছি। সাইবার নিরাপত্তায় ভূমিকা রাখছে আমাদের আইসিটি সেক্টরের মেধাবী তরুণরা। দেশে-বিদেশে নামিদামি সেক্টরে তারা কাজ করছে। বিভিন্ন বিশ্ববিদ্যালয় ও হাইটেক পার্কগুলোতে আইসিটি মন্ত্রণালয় নানাভাবে যুক্ত রয়েছে। কম্পিউটার ল্যাবসহ নতুন নতুন প্রযুক্তি স্থাপনের মাধ্যমে প্রয়োজনীয় পদক্ষেপ গ্রহণ করা হচ্ছে। পরিকল্পিতভাবে দক্ষ আইসিটি টেকনোলজিস্ট তৈরি করা হচ্ছে যাতে তারা দেশের কর্মক্ষমতা বাড়িয়ে তুলতে পারেন। এই সামগ্রিক কার্যক্রমে দেশের বিশ্ববিদ্যালয়গুলো অবদান রাখবে। বিশেষায়িত বিশ্ববিদ্যালয়গুলো এক্ষেত্রে বড় অবদান রাখতে পারে।প্রশ্ন: বেসরকারি বিশ্ববিদ্যালয়ে আপনি অধ্যাপনা করেছেন। বাংলাদেশের বেসরকারি উচ্চশিক্ষা প্রতিষ্ঠানের সংকট ও সম্ভাবনা সম্পর্কে কিছু জানতে চাই।অধ্যাপক ড. সাজ্জাদ হোসেন : দেশের কল্যাণে, শিক্ষার্থীদের কল্যাণে আমরা শিক্ষকতা ও গবেষণা করছি। আমি বেসরকারি বিশ্ববিদ্যালয়ে অধ্যাপনা করেছি। বেসরকারি বিশ্ববিদ্যালয় থেকে দেশের ৬০ শতাংশ শিক্ষার্থী উচ্চশিক্ষা গ্রহণ করছে। শতাংশের হিসাবে এ সংখ্যা হয়তো সম্প্রতি আরো বেড়েছে। দেশ বিনির্মাণে বেসরকারি বিশ্ববিদ্যালয়ের অবদান অনেক। বেসরকারি বিশ্ববিদ্যালয়গুলোতে সংকটের চেয়ে সম্ভাবনা বেশি। বেসরকারি বিশ^বিদ্যালয়ের সংকটকে পৃথকভাবে চিহ্নিত করার কিছু নেই। সমস্যা বা সংকট থাকলে তা সরকারি-বেসরকারি উভয় বিশ্ববিদ্যালয়ে কমবেশি রয়েছে। উভয় প্রতিষ্ঠান তা ফেস করছে। সরকারি-বেসরকারি উভয় বিশ্ববিদ্যালয়ে ভালো ভালো শিক্ষক-গবেষেক রয়েছেন। সরকারি বিশ্ববিদ্যালয় ও বেসরকারি বিশ্ববিদ্যালয় যদি একসঙ্গে কাজ করতে পারে, নিজেদের মধ্যে আদান-প্রদান বাড়াতে পারে তাহলে নতুন সম্ভাবনা ও সুযোগ তৈরি হবে। দেশ আরো এগিয়ে যাবে।প্রশ্ন: নতুন অর্থবছরের জন্য বেসরকারি বিশ্ববিদ্যালয়ে ১৫ শতাংশ কর প্রস্তাব করা হয়েছে। বিষয়টি অংশীজনের মাঝে আলোচনার জন্ম দিয়েছে। নীতিনির্ধারণী অবস্থানে থেকে বিষয়টিকে কীভাবে মূল্যায়ন করবেন।অধ্যাপক ড. সাজ্জাদ হোসেন : ১৫ শতাংশ প্রস্তাবের বিষয়টি যদি সরকার বিবেচনা করে তবে বেসরকারি উচ্চশিক্ষা শিক্ষাপ্রতিষ্ঠানের ওপর থেকে একটি চাপ কমে যাবে। আমাদের শিক্ষার্থীদেরকে সম্পদে রূপান্তরিত করতে হবে। শিক্ষায় বিনিয়োগ সবচেয়ে ভালো বিনিয়োগ। প্রধানমন্ত্রী শিক্ষাকে প্রাধান্য দিয়েছেন। শিক্ষার ক্ষেত্র দিন দিন বাড়িয়ে চলেছে তার সরকার। সরকারি-বেসরকারি উভয় বিশ্ববিদ্যালয়ের শিক্ষার্থীরা আমাদের সন্তান। আমরা যেন আমাদের ভবিষ্যৎ সুন্দর করে গড়ে তুলতে পারি সেদিকে খেয়াল রাখতে হবে।প্রশ্ন: আপনার গ্রন্থে ও লেখায় অদম্য বাংলাদেশ শব্দযুগল প্রায়ই ব্যবহৃত হয়। অদম্য বাংলাদেশ রূপরেখা সম্পর্কে বলুন?অধ্যাপক ড. সাজ্জাদ হোসেন : আমি ব্যক্তিগতভাবে অদম্য বাংলাদেশকেই ধারণ করি। বঙ্গবন্ধুর সোনার বাংলাই অদম্য বাংলাদেশ। আমাদের দেশকে একসময় বলা হয়েছিল বটমলেস বাস্কেট। একসময় আমাদেরকে শিক্ষার জন্য সংগ্রাম করতে হয়েছে। আমাদেরকে ভুল ইতিহাস শেখানো হয়েছে অতীতে। নেতাদের নেতা বঙ্গবন্ধুকে পেয়েও হারাতে হয়েছে আমাদের। পরবর্তীতে আমরা ভাগ্যবান, বঙ্গবন্ধুকন্যার নেতৃত্ব পেয়েছি। এখন আমরা সুন্দর আগামী দেখছি। কুসংস্কার, অন্ধবিশ্বাসের নমুনা মাঝে মাঝে জেগে ওঠে এখনও। শাপলা চত্বরের তান্ডব ও কোমলমতি শিশুদের পথে নামানোর ঘৃন্য কর্মকাণ্ড দেখেছি আমরা। গুজবের কারখানাগুলো বন্ধ করতে হবে। গুজব সৃষ্টিকারীদের রাশ টানতে হবে। স্বাধীনতার সুবর্ণজয়ন্তী ও বঙ্গবন্ধুর জন্মশতবর্ষ পালনকালে ষড়যন্ত্র ও অগ্নিসংযোগ করা হয়েছে। 
এতকিছুর পরও দেশের মানুষ বঙ্গবন্ধুকন্যার ওপরে আস্থা রেখেছে। সকলে ঐক্যবদ্ধ হয়ে আছি বলে দেশ এগিয়ে চলেছে। ডেল্টা প্ল্যান বাস্তবায়িত হচ্ছে। দশ লাখ রোহিঙ্গা শরণার্থীকে আশ্রয় দেওয়ার নজির পৃথিবীতে নেই। দেশে দেশে কূটনৈতিক সফলতা অর্জন করেছি। বাংলাদেশ এখন অদম্য নেতৃত্বের দেশ। করোনাকালেও অর্থনীতির হাল শক্তভাবে ধরে রেখেছে বাংলাদেশ। দৃঢ় নেতৃত্ব এখানে ভূমিকা রেখেছে। করোনা ভ্যাকসিন সবার জন্য বিনামূল্যে উন্মুক্ত হয়েছে। করোনাকালে উন্নত বিশ্বেও নেতৃত্বের অভাবে দুর্যোগ নেমে এসেছে, অথচ আমরা মাথা উঁচু করে দাঁড়িয়ে আছে। শত দুর্যোগের মাঝেও এই মাথা উঁচু করে থাকা বাংলাদেশই অদম্য বাংলাদেশ।প্রশ্ন : তরুণ শিক্ষার্থীদের উদ্দেশে কিছু বলার অনুরোধ করছি।অধ্যাপক ড. সাজ্জাদ হোসেন : নিজের ওপর আস্থা ও বিশ্বাস অর্জন করুন। পরিশ্রম, অধ্যবসায়, মনোযোগ ও একাগ্রতা কাজ করতে হবে। ভাবতে হবে স্কাই ইজ দ্য লিমিট। নিজস্ব ইতিহাস-ঐতিহ্য-কৃষ্টি ধারণ করুন। আস্থা রাখুন, অবশ্যই আপনারা প্রধানমন্ত্রী শেখ হাসিনার ভিশন এবং রূপরেখা পরিপূর্ণ করতে পারবেন। নেতৃত্বের গুণ অর্জন করুন। উদ্ভাবনী পথে ক্রিটিক্যালি ভাবুন। সুস্থ ও সুন্দর থেকে জীবনকে উপভোগ্য করে তুলুন। বিজ্ঞানমনস্ক ও প্রগতিশীল চিন্তাভাবনায় নিজেকে উৎসাহ দিন।",0
https://somoynews.tv/news/2021-06-12/%E0%A6%A8%E0%A6%9C%E0%A6%B0%E0%A7%81%E0%A6%B2-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%AB%E0%A6%B2%E0%A6%BE%E0%A6%AB%E0%A6%B2-%E0%A6%86%E0%A6%9F%E0%A6%95%E0%A7%87-%E0%A6%86%E0%A6%9B%E0%A7%87-%E0%A7%A7%E0%A7%AF-%E0%A6%AE%E0%A6%BE%E0%A6%B8-%E0%A6%A7%E0%A6%B0%E0%A7%87,"নজরুল বিশ্ববিদ্যালয়ে ফলাফল আটকে আছে ১৯ মাস ধরে","শিক্ষা সময়","শিক্ষা"," ১২ জুন, ২০২১","N/A","পরীক্ষার তিন মাসের মধ্যে ফল দেওয়ার কথা থাকলেও শিক্ষকদের দ্বন্দ্বের কারণে এতদিন ফল প্রকাশ আটকে আছে।","দীর্ঘ ১৯ মাসেও একটি সেমিস্টার পরীক্ষার ফলাফল দিতে পারেনি জাতীয় কবি কাজী নজরুল ইসলাম বিশ্ববিদ্যালয়ের এনভায়রনমেন্টাল সায়েন্স অ্যান্ড ইঞ্জিনিয়ারিং (ইএসই) বিভাগ। পরীক্ষার তিন মাসের মধ্যে ফল দেওয়ার কথা থাকলেও এতদিন ফল আটকে আছে শিক্ষকদের দ্বন্দ্বের কারণে।এ বিষয়ে বিভাগের প্রধান অধ্যাপক ড. আশরাফ আলী সিদ্দিকীর অভিযোগ, ‘পরীক্ষা কমিটির সদস্য শিক্ষকরা আমাকে সহযোগিতা করছেন না। বারবার বলার পরও শিক্ষক এফ কে সায়মা তানজিয়া অভ্যন্তরীণ নম্বর জমা দেননি। পরীক্ষা কমিটির সভায় হাজির হন না আরেক শিক্ষক। তাদের কারণেই ফল আটকে রয়েছে।’তিনি আরও বলেন, ‘তবে সম্প্রতি ওই শিক্ষক নম্বর জমা দিয়েছেন। এখন দ্রুত ফলাফল দেওয়া হবে।’অভিযোগ অস্বীকার করে সায়মা তানজিয়া বলেন, ‘আমি অনেক আগে নম্বর জমা দিয়েছি। বিভাগের প্রধান আমাদের হয়রানির জন্য এমন অভিযোগ করছেন। তিনি তো সব কমিটিরই সভাপতি, তার বাইরে কেউ কিছু বলতে পারে না। তার কারণেই আমরা ঠিকঠাক কাজ করতে পারি না।’সংশ্লিষ্টরা জানান, এনভায়রনমেন্টাল সায়েন্স অ্যান্ড ইঞ্জিনিয়ারিং বিভাগে ২০১৫-১৬ শিক্ষাবর্ষে তৃতীয় বর্ষের শেষ সেমিস্টার পরীক্ষা ২০১৯ সালের ১৯ সেপ্টেম্বর শুরু হয়ে ২৮ অক্টোবর শেষ হয়। পরীক্ষার পরবর্তী তিন মাসের মধ্যে ফলাফল দেওয়ার বাধ্যবাধকতা রয়েছে। ফলাফল দেরিতে করোনার অজুহাত দাঁড় করালেও তা সঠিক নয়। কারণ করোনা সংকটে বিশ্ববিদ্যালয় যখন বন্ধ ঘোষণা হয়, তখনই পরীক্ষার পর পাঁচ মাস পার হয়েছিল।শিক্ষক-শিক্ষার্থীরা বলছেন, বিভাগে শিক্ষকদের একাধিক গ্রুপ রয়েছে। তাদের দ্বন্দ্বে একাডেমিক কার্যক্রম ব্যাহত হচ্ছে। শিক্ষকদের দ্বন্দ্ব মেটাতে বিশ্ববিদ্যালয় প্রশাসন কমিটি করেও সফল হয়নি। এরপর শিক্ষার্থীরা প্রশাসন বরাবর শিক্ষকদের বিরুদ্ধে লিখিত অভিযোগ দেন। কিন্তু প্রশাসন কোনো ব্যবস্থা নেয়নি।ফলে একই বিভাগের ২০১৬-১৭ শিক্ষাবর্ষের ফলাফলও দেড় বছর আটকে রয়েছে। ফল না পাওয়ায় পরের সেমিস্টার পরীক্ষায় বসতে পারছেন না শিক্ষার্থীরা।বিশ্ববিদ্যালয়ের পরীক্ষা নিয়ন্ত্রক ড. নির্মল চন্দ্র সাহা বলেন, ‘আমাদের দপ্তর হলো ডাকঘর। এখানে কিছু আটকে থাকে না। বিভাগে দেরি হলে আমাদের কিছু করার থাকে না।’রেজিস্ট্রার (ভারপ্রাপ্ত) ড. হুমায়ুন কবীর বলেন, ‘ফল প্রকাশে এত দেরির সুযোগ নেই। কেন এটি ঘটেছে, তা আমরা খতিয়ে দেখব। শিক্ষকদের গাফিলতি পেলে ব্যবস্থা নেওয়া হবে।’বিশ্ববিদ্যালয়ের উপাচার্য অধ্যাপক ড. এ এইচ এম মোস্তাফিজুর রহমান বলেন, ‘বিশ্ববিদ্যালয় বন্ধ। সব সমস্যার সমাধান অনলাইনে করা যায় না। শিক্ষকদের ঝামেলা মিটিয়ে দ্রুত ফল প্রকাশের ব্যবস্থা করা হবে।’সিফাত/",0
https://somoynews.tv/news/2021-06-12/%E0%A6%A4%E0%A6%BF%E0%A6%A8-%E0%A6%AC%E0%A6%9B%E0%A6%B0%E0%A7%87%E0%A6%93-%E0%A6%A8%E0%A7%8B%E0%A6%AC%E0%A6%BF%E0%A6%AA%E0%A7%8D%E0%A6%B0%E0%A6%AC%E0%A6%BF%E0%A6%B0-%E0%A6%8F%E0%A6%95%E0%A6%BE%E0%A6%A1%E0%A7%87%E0%A6%AE%E0%A6%BF%E0%A6%95-%E0%A6%AD%E0%A6%AC%E0%A6%A8%E0%A7%87%E0%A6%B0-%E0%A7%A8%E0%A7%A6-%E0%A6%B6%E0%A6%A4%E0%A6%BE%E0%A6%82%E0%A6%B6-%E0%A6%95%E0%A6%BE%E0%A6%9C-%E0%A6%B6%E0%A7%87%E0%A6%B7-%E0%A6%B9%E0%A7%9F%E0%A6%A8%E0%A6%BF,"তিন বছরেও শেষ হয়নি ভবনের ২০ শতাংশ কাজ","ইনামুল হোসেন","শিক্ষা"," ১২ জুন, ২০২১","N/A","নির্ধারিত সময় পেরিয়ে গেলেও এখন পর্যন্ত প্রকল্পের কাজ ২০ শতাংশ শেষ করতে পারেনি ঠিকাদারি প্রতিষ্ঠান।","নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) সর্ববৃহৎ ১০তলা একাডেমিক ভবনের নির্মাণ কাজ নির্ধারিত সময় পেরিয়ে গেলেও এখন পর্যন্ত প্রকল্পের কাজ ২০ শতাংশ শেষ করতে পারেনি ঠিকাদারি প্রতিষ্ঠান।জানা গেছে, ২০১৮ সালের এপ্রিলে টেন্ডার আহ্বান করে জি কে স্বপনের একটি প্রতিষ্ঠানকে প্রকল্পটির কাজ দেয় বিশ্ববিদ্যালয় প্রশাসন। যেটি জিকে শামিমের সুপারিশে টেন্ডার নেওয়া হয়। এতে ৩০ মাস সময় বেঁধে দিলেও ৩৭ মাস সময় পার করে এখনো প্রকল্পের কাজ শেষ করতে পারেনি ঠিকাদারি প্রতিষ্ঠান।এমনকি দ্বিতীয় মেয়াদে সময় বৃদ্ধি করার পর এখন পর্যন্ত ভবনের দুই তলার ছাদ ঢালাই সম্পন্ন করে তৃতীয় তলার আংশিক কাজ শুরু হয়েছে। তবে এমন বিলম্বিত হওয়ার জন্য শ্রমিকদের অনুপস্থিতির ওপর দায় চাপাচ্ছেন প্রকল্পটির তদারক আবু মুসা ফাতহুলবারী টুটুল।সংশ্লিষ্ট সূত্রে জানা গেছে, প্রকল্পের কাজ বাস্তবায়নের জন্য যেসকল সামগ্রী ক্রয় করতে হয় তার জন্য ব্যাংক থেকে নির্দিষ্ট পরিমাণ টাকা দিয়ে পারফরমেন্স গ্যারান্টি নিতে হয়। পরবর্তীতে উক্ত পারফরমেন্স গ্যারান্টি দেখিয়ে বিশ্ববিদ্যালয়ের নির্বাহী প্রকৌশল দপ্তর থেকে বিল নিতে হয়। কিন্তু বর্তমান প্রকল্পটির পারফরমেন্স গ্যারান্টির মেয়াদ কয়েকমাস আগে শেষ হলেও এখন পর্যন্ত নতুনভাবে ব্যাংক থেকে পারফরমেন্স গ্যারান্টি নেয়নি প্রকল্পটির প্রতিষ্ঠান। যতদিন পর্যন্ত ব্যাংক থেকে পারফরমেন্স গ্যারান্টি না নিবে ততদিন পর্যন্ত প্রকল্পের কাজ বাস্তবায়নের জন্য বিল নিতে পারবেনা প্রতিষ্ঠানটি।আরও জানা গেছে, নতুনভাবে বিল না নিতে পারায় ব্যাংক থেকে টাকা উত্তোলন করতে পারেনি প্রতিষ্ঠান। যার ফলে দীর্ঘদিন যাবত এমনভাবে কাজ অগ্রসর হচ্ছে যেটিকে বন্ধ বললেই চলে। এমনকি কয়েক লাখ টাকার সিমেন্ট ও রড অযত্নে পড়ে আছে। নির্দিষ্ট সময়ের মধ্যে এগুলো কাজে লাগাতে না পারলে জিনিসপত্রের ব্যাপক ক্ষতির আশংকা রয়েছে।সরেজমিনে গিয়ে দেখা যায়, ভবনের দুই তলার কাজ আংশিক সম্পন্ন হলেও সেটি অপূর্ণাঙ্গ এবং তিন তলার কাজ কিছুটা করা হলেও হাতেগোনা কয়েকজন শ্রমিক দিয়ে খুড়িয়ে চলছে প্রকল্পটি। আবার অধিকাংশ শ্রমিকের অভাবে বন্ধ থাকতে দেখা যায় নির্মাণ কাজ।জানা যায়, মূল প্রকল্পের ঠিকাদারি জিকেবিএল (জে.ভি) নামের একটি প্রতিষ্ঠান নিলেও প্রকল্পের ইনচার্জ মইনুদ্দিন চৌধুরীর সাথে এখন পর্যন্ত যোগাযোগ করেনি প্রতিষ্ঠানটির মালিক জিকে স্বপন।বিলম্বিত হওয়া প্রকল্পের সার্বিক অবস্থা নিয়ে কথা বলতে গেলে আবু মুসা ফাতহুলবারী টুটুল জানান, করোনার পূর্ব পর্যন্ত কাজ ঠিকমত চললেও করোনার পরবর্তীতে কাজ খুবই ধীরে চলছে। কাজের ধীরগতির জন্য তিনি শ্রমিকদের অনুপস্থিতিকে দায়ী করেন।শ্রমিকরা কেন অনুপস্থিত এমন প্রশ্নে তিনি বলেন, করোনা শুরু হওয়ার পর তারা বাড়িতে চলে গেছে এখনো তারা ফিরে আসেনি তারা আসলেই কাজগুলো খুব দ্রুতভাবে অগ্রসর হবে।এছাড়া উক্ত প্রতিষ্ঠানটির প্রকল্প ম্যানেজার মোহাম্মদ আরিফ জানান, নোবিপ্রবির প্রকল্পটির জন্য খুব শিগগিরই হেড অফিসে মিটিং করবেন। এছাড়া খুব শিগগিরই নতুনভাবে কাজ শুরু করা হবে বলে জানান।এদিকে বিষয়টি নিয়ে কথা বলতে গেলে বিশ্ববিদ্যালয়ের প্রধান প্রকৌশলী জিয়াউদ্দিন হায়দার জানান, আমরা কাজ শুরু করার জন্য প্রকল্পের সাথে বারবার যোগাযোগ করেছি। তারা আমাদের প্রতিবার আশ্বাস দিয়েও কাজ শুরু করেনি। গত কয়েকদিন আগে ফার্মের কাছে অফিসিয়াল নোটিশ দিয়েছি সেই নোটিশের ফলাফল এখনো আমাদের নিকট পৌঁছায়নি।এ বিষয়ে বিশ্ববিদ্যালয়ের উপাচার্য প্রফেসর ড. মোহাম্মদ দিদার-উল-আলম বলেন, প্রকল্পটি নিয়ে আমাদের কাছে বিস্তর অভিযোগ রয়েছে। ঠিকাদারি প্রতিষ্ঠানকে আমরা বিভিন্ন মেয়াদে সময় বেঁধে দিয়েও এখন কাজের তেমন কোনো অগ্রগতি পাইনি।আমরা প্রস্তাব করেছি তারা যদি কাজ করতে না পারে তাদের পরিচিত অন্য প্রকল্পের কাছে হস্তান্তর করে দিতে এবং বর্তমানে যে ৩তলা নির্মাণ করা হয়েছে এটি ক্লাসরুমের জন্য প্রস্তুত করে দেওয়ার জন্য। দুটি প্রস্তাবের কোনো প্রস্তাবে তারা সাড়া দেয়নি। এছাড়া কাজটি দ্রুত শুরু করতে বিভিন্ন মাধ্যমে চেষ্টা করেছেন বলে জানান উপাচার্য প্রফেসর দিদার-উল-আলম।মাইনুদ্দিন/",0
https://somoynews.tv/news/2021-06-11/%E0%A7%A8%E0%A7%A6-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4,"২০ বিশ্ববিদ্যালয়ে ভর্তি পরীক্ষা স্থগিত","শিক্ষা সময়","শিক্ষা"," ১১ জুন, ২০২১","N/A","১৯ তারিখের ভর্তি পরীক্ষা স্থগিত করা হয়েছে এবং প্রাথমিক আবেদনের সময়সীমা বৃদ্ধি করে ২৫ জুন করা হয়েছে।","কোভিড পরিস্থিতির উন্নতি না হওয়ায় দেশের ২০টি বিশ্ববিদ্যালয়ে গুচ্ছভিত্তিক ভর্তি পরীক্ষা স্থগিত করা হয়েছে। সেইসঙ্গে প্রাথমিক আবেদনের সময়সীমা ২৫ জুন পর্যন্ত বাড়ানো হয়েছে।শুক্রবার (১১ জুন) বিকেলে সভা করে এ সিদ্ধান্ত নেয় গুচ্ছ ভর্তি পরীক্ষার আয়োজক কমিটি। গুচ্ছভর্তি পরীক্ষার সদস্য সচিব ও জগন্নাথ বিশ্ববিদ্যালয়ের রেজিস্ট্রার প্রকৌশলী মো. ওহিদ্দুজ্জামান সংবাদমাধ্যমকে বিষয়টি নিশ্চিত করেছেন।তিনি বলেন, ১৯ তারিখের ভর্তি পরীক্ষা স্থগিত করা হয়েছে এবং প্রাথমিক আবেদনের সময়সীমা বৃদ্ধি করে ২৫ জুন করা হয়েছে।আগের সিদ্ধান্ত অনুযায়ী- আগামী ১৯ জুন থেকে শুরু হওয়ার কথা ছিল এসব ভর্তি পরীক্ষা। চলমান বিধিনিষেধ বিবেচনায় শেষ মুহূর্তে এসে পরীক্ষা স্থগিত করা হলো।প্রথমবারের মতো দেশের ২০টি সাধারণ এবং বিজ্ঞান ও প্রযুক্তি বিশ্ববিদ্যালয় গুচ্ছভিত্তিতে ভর্তি পরীক্ষা নিচ্ছে। গত শিক্ষাবর্ষে সাতটি কৃষি বিশ্ববিদ্যালয় ও কৃষির প্রাধান্য থাকা বিশ্ববিদ্যালয় গুচ্ছভিত্তিতে ভর্তি পরীক্ষা শুরু করেছিল। গুচ্ছভিত্তিক পরীক্ষার মাধ্যমে একজন ভর্তি ইচ্ছুক শিক্ষার্থী নিজ নিজ বিভাগে একটি পরীক্ষা দিয়েই যোগ্যতা ও আসন অনুযায়ী কোনো বিশ্ববিদ্যালয়ে ভর্তির সুযোগ পাবেন।যে ২০ বিশ্ববিদ্যালয়ে গুচ্ছভিত্তিতে ভর্তি পরীক্ষা
জগন্নাথ বিশ্ববিদ্যালয়, খুলনা বিশ্ববিদ্যালয়, ইসলামী বিশ্ববিদ্যালয়, কুমিল্লা বিশ্ববিদ্যালয়, বরিশাল বিশ্ববিদ্যালয়, শাহজালাল বিজ্ঞান ও প্রযুক্তি বিশ্ববিদ্যালয়, হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, মাওলানা ভাসানী বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, জাতীয় কবি কাজী নজরুল ইসলাম বিশ্ববিদ্যালয়, যশোর বিজ্ঞান ও প্রযুক্তি বিশ্ববিদ্যালয়, পটুয়াখালী বিজ্ঞান ও প্রযুক্তি বিশ্ববিদ্যালয়, বেগম রোকেয়া বিশ্ববিদ্যালয়, পাবনা বিজ্ঞান ও প্রযুক্তি বিশ্ববিদ্যালয়, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, রাঙামাটি বিজ্ঞান ও প্রযুক্তি বিশ্ববিদ্যালয়, রবীন্দ্র বিশ্ববিদ্যালয়, বঙ্গবন্ধু শেখ মুজিবুর রহমান ডিজিটাল ইউনিভার্সিটি, শেখ হাসিনা বিশ্ববিদ্যালয় এবং বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়।",0
https://somoynews.tv/news/2021-06-11/%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%8F%E0%A6%A8%E0%A6%87%E0%A6%89%E0%A6%AC%E0%A6%BF%E0%A6%B8%E0%A6%BF%E0%A6%B8%E0%A6%BF%E2%80%99%E0%A6%B0-%E0%A6%AD%E0%A6%BF%E0%A6%A1%E0%A6%BF%E0%A6%93-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AF%E0%A7%8B%E0%A6%97%E0%A6%BF%E0%A6%A4%E0%A6%BE,"দেশের শিক্ষার্থীদের নিয়ে এনইউবিসিসি’র ভিডিও প্রতিযোগিতা","আব্দুল করিম","শিক্ষা"," ১১ জুন, ২০২১","N/A","নর্দান বিশ্ববিদ্যালয় বাংলাদেশ কম্পিউটার ক্লাবের (এনইউবিসিসি) আয়োজনে শুরু হচ্ছে ‘এনইউবি ভিডিও অব দ্য ডে ২০২১’ ইভেন্ট। নর্দান ইউনিভার্সিটির সব শিক্ষার্থীসহ দেশের যে কোনো স্কুল, কলেজ, মাদ্রাসা ও ডিপ্লোমা ইনিস্টিটিউটে অধ্যয়নরত শিক্ষার্থীরা এই প্রতিযোগিতায় অংশগ্রহণ করতে পারবেন।","পারিপার্শ্বিক ঘটনা প্রবাহ, প্রকৃতি ও পরিবেশ, সামাজিক প্রেক্ষাপট, বিশেষ কোনো অনুপ্রেরণামূলক ঘটনা, জনজীবন ও বাস্তবতা, ক্যাম্পাসের স্মরণীয়ও মুহূর্ত, লাইফ স্টাইল, দৈনন্দিন জীবনের সুন্দর, সচেতনতামূলক বা গুরুত্বপূর্ণ মুহূর্তের ভিডিও পাঠাতে হবে। কনটেন্টগুলো যাচাই বাছাই করে শ্রেষ্ঠ দুইজন ভিডিও ধারণকারীকে এনউবিসিসি-এর পক্ষ থেকে পুরস্কার দেওয়া হবে।ভিডিওটি গুগুল ড্রাইভের লিংক পাঠাতে হবে অফিসিয়াল ই-মেইলে (এডিটর লিংক)। ভিডিও পাঠানোর শেষ তারিখ মঙ্গলবার (১৫ জুন) রাত ১১টা ৫৯ মিনিট পর্যন্ত। এ জন্য এই গুগল ফর্মটি পূরণ করতে হবে: https://xho.to/VideoOfTheDayভিডিওটি অবশ্যই এক থেকে ৩ মিনিটের মধ্যে হতে হবে। মোবাইলে বা অন্য যে কোনো মাধ্যমে ধারণকৃত ভিডিও গ্রহণ করা হবে। মাত্রাতিরিক্ত বা আরটিফিসিয়াল এডিটিং গ্রহণযোগ্য হবে না। এছাড়া, ইউটিউব, ফেসবুক, টিকটক, লাইকি, ভিগুসহ সব সামাজিক যোগাযোগ মাধ্যম অথবা অন্য কোনো অনলাইন প্ল্যাটফর্মের ভিডিও গ্রহণযোগ্য হবে না। কোনো প্রকার রাজনৈতিক বা ব্যাক্তি বা প্রতিষ্ঠানের উপর আপত্তিকর ভিডিও বাতিল বলে গণ্য হবে। নিজ ব্যতীত অন্য কারও ধারণকৃত ভিডিও পাঠানো যাবে না। কোনো ধরনের অশালীন ও অসামাজিক ভিডিও গ্রহণ করা হবে না।যোগাযোগের ঠিকানা: শেখ সাইফুল আহমেদ (সভাপতি)-০১৫২১৩৩৩৮৪৭, সাদ্দাম হোসেন (জিএস)-০১৫১৫২০৪২৬০।",0
https://somoynews.tv/news/2021-06-11/%E0%A7%A8%E0%A7%A6-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%AA%E0%A7%87%E0%A6%9A%E0%A6%BE%E0%A6%9A%E0%A7%8D%E0%A6%9B%E0%A7%87,"২০ বিশ্ববিদ্যালয়ে ভর্তি পরীক্ষা পেছাচ্ছে","আব্দুল করিম","শিক্ষা"," ১১ জুন, ২০২১","N/A","কোভিড আবহে পিছিয়ে যাচ্ছে দেশের ২০টি বিশ্ববিদ্যালয়ে গুচ্ছভিত্তিক ভর্তি পরীক্ষা। আগামী ১৯ জুন থেকে দেশের তিনটি বিভাগে এ ভর্তি পরীক্ষা শুরু হওয়ার কথা ছিল। কিন্তু মহামারি পরিস্থিতিতে এ বিষয়ে চূড়ান্ত সূচি ঘোষণা করা হয়নি।","বৃহস্পতিবার (১০ জুন) সংবাদমাধ্যমকে বিষয়টি নিশ্চিত করেছেন গুচ্ছ ভর্তি পরীক্ষা আয়োজক কমিটির যুগ্ম আহ্বায়ক ও শাহজালাল বিজ্ঞান ও প্রযুক্তি বিশ্ববিদ্যালয়ের উপাচার্য অধ্যাপক ফরিদ উদ্দিন।তিনি বলেন, করোনা সংক্রমণ এখনও নিয়ন্ত্রণে আসেনি। এই অবস্থায় পরীক্ষা নিলে সংক্রমণ ছড়িয়ে পড়ার আশঙ্কা রয়েছে। তাই পরিস্থিতির উন্নতি না হওয়ায় ভর্তি পরীক্ষা পেছানো ছাড়া উপায় নেই। এমন পরিস্থিতিতে প্রাথমিক আবেদনের কাজই এখনও শেষ করা যায়নি বলেও জানান অধ্যাপক ফরিদ উদ্দিন।তিনি আরও বলেন, চলমান বিধিনিষেধের পর প্রাথমিক আবেদনের জন্য ১০ দিন সময় বাড়ানো হবে। সেই হিসেবে ১৬ জুন পর্যন্ত বিধিনিষেধ থাকলে প্রাথমিক আবেদন করতে ২৬ জুন পর্যন্ত চলে যাবে। তারপর আবার চূড়ান্ত আবেদন। এসব করতে সময় লাগবে। এ অবস্থায় পরীক্ষা শুরু করার তারিখ ঘোষণা করা সম্ভব হচ্ছে না। শুক্রবার (১১ জুন) সভা করে পরীক্ষা স্থগিতের কথা জানিয়ে দেওয়া হবে।প্রসঙ্গত, প্রথমবারের মতো দেশের ২০টি সাধারণ এবং বিজ্ঞান ও প্রযুক্তি বিশ্ববিদ্যালয় গুচ্ছভিত্তিতে ভর্তি পরীক্ষা নিচ্ছে। গত শিক্ষাবর্ষে সাতটি কৃষি বিশ্ববিদ্যালয় ও কৃষির প্রাধান্য থাকা বিশ্ববিদ্যালয় গুচ্ছভিত্তিতে ভর্তি পরীক্ষা শুরু করেছিল। গুচ্ছভিত্তিক পরীক্ষার মাধ্যমে একজন ভর্তি ইচ্ছুক শিক্ষার্থী নিজ নিজ বিভাগে একটি পরীক্ষা দিয়েই যোগ্যতা ও আসন অনুযায়ী কোনো বিশ্ববিদ্যালয়ে ভর্তির সুযোগ পাবেন।যে ২০ বিশ্ববিদ্যালয়ে গুচ্ছভিত্তিতে ভর্তি পরীক্ষা
জগন্নাথ বিশ্ববিদ্যালয়, খুলনা বিশ্ববিদ্যালয়, ইসলামী বিশ্ববিদ্যালয়, কুমিল্লা বিশ্ববিদ্যালয়, বরিশাল বিশ্ববিদ্যালয়, শাহজালাল বিজ্ঞান ও প্রযুক্তি বিশ্ববিদ্যালয়, হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, মাওলানা ভাসানী বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, জাতীয় কবি কাজী নজরুল ইসলাম বিশ্ববিদ্যালয়, যশোর বিজ্ঞান ও প্রযুক্তি বিশ্ববিদ্যালয়, পটুয়াখালী বিজ্ঞান ও প্রযুক্তি বিশ্ববিদ্যালয়, বেগম রোকেয়া বিশ্ববিদ্যালয়, পাবনা বিজ্ঞান ও প্রযুক্তি বিশ্ববিদ্যালয়, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, রাঙামাটি বিজ্ঞান ও প্রযুক্তি বিশ্ববিদ্যালয়, রবীন্দ্র বিশ্ববিদ্যালয়, বঙ্গবন্ধু শেখ মুজিবুর রহমান ডিজিটাল ইউনিভার্সিটি, শেখ হাসিনা বিশ্ববিদ্যালয় এবং বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়।",0
https://somoynews.tv/news/2021-06-10/%E0%A6%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A6%A8%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A6%BE%E0%A6%B2-%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%BE%E0%A6%B0%E0%A7%8D%E0%A6%A1-%E0%A6%87%E0%A6%89%E0%A6%A8%E0%A6%BF%E0%A6%AD%E0%A6%BE%E0%A6%B0%E0%A7%8D%E0%A6%B8%E0%A6%BF%E0%A6%9F%E0%A6%BF-%E0%A6%93-%E0%A6%86%E0%A6%B2-%E0%A6%86%E0%A6%B0%E0%A6%BE%E0%A6%AB%E0%A6%BE%E0%A6%B9-%E0%A6%87%E0%A6%B8%E0%A6%B2%E0%A6%BE%E0%A6%AE%E0%A7%80-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%B8%E0%A6%AE%E0%A6%9D%E0%A7%8B%E0%A6%A4%E0%A6%BE-%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A6%95-%E0%A6%B8%E0%A6%87,"ইন্টারন্যাশনাল স্ট্যান্ডার্ড ইউনিভার্সিটি ও আল আরাফাহ ইসলামী ব্যাংকের মধ্যে সমঝোতা স্মারক সই","অন্তু মুজাহিদ","শিক্ষা"," ১০ জুন, ২০২১","N/A","ইন্টারন্যাশনাল স্ট্যান্ডার্ড ইউনিভার্সিটি (আইএসইউ) ও আল আরাফাহ ইসলামী ব্যাংক লিমিটেডের মধ্যে একটি সমঝোতা স্মারক স্বাক্ষরিত হয়েছে।","ইন্টারন্যাশনাল স্ট্যান্ডার্ড ইউনিভার্সিটি (আইএসইউ) ও আল আরাফাহ ইসলামী ব্যাংক লিমিটেডের মধ্যে একটি সমঝোতা স্মারক স্বাক্ষরিত হয়েছে। বুধবার (৯ জুন) আল আরাফাহ ইসলামী ব্যাংক লিমিটেডের প্রধান কার্যালয়ে চুক্তি স্বাক্ষরিত হয়। আইএসইউ’য়ের উপাচার্য প্রফেসর ড. আব্দুল আউয়াল খানের পক্ষে, ভারপ্রাপ্ত ট্রেজারার এইচ টি এম কাদের নেওয়াজ ও আল আরাফাহ ইসলামী ব্যাংক লিমিটেডের উপ ব্যবস্থাপনা পরিচালক মো. শফিকুর রহমান নিজ নিজ প্রতিষ্ঠানের পক্ষে সমঝোতা স্মারকে স্বাক্ষর করেন।এই চুক্তির মাধ্যমে আল আরাফাহ ইসলামী ব্যাংক লিমিটেডের কর্মকর্তা কর্মচারী এবং তাদের পরিবারের সদস্যরা আইএসইউ’তে অনার্স এবং মাস্টার্স কোর্সে পড়াশোনার ক্ষেত্রে বিশেষ ওয়েভার ও স্কলারশিপ সুবিধা পাবেন। পাশাপাশি এখন থেকে আইএসইউ’য়ের শিক্ষার্থীরা আরাফাহ ইসলামী ব্যাংক লিমিটেডে ইন্টার্নসহ নানান সুযোগ সুবিধা পাবেন।চুক্তি স্বাক্ষর অনুষ্ঠানে আল আরাফাহ ইসলামী ব্যাংক লিমিটেডের উপ-ব্যবস্থাপনা পরিচালকবৃন্দ এবং আইএসইউ মানবিক ও সমাজ বিজ্ঞান অনুষদের ডীন কে আহমেদ আলম, ব্যবসায় প্রশাসন বিভাগের চেয়ারপার্সন ড. অলি আহাদ ঠাকুর ও উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।",1
https://somoynews.tv/news/2021-06-08/%E0%A6%9C%E0%A6%AC%E0%A6%BF%E0%A6%B0-%E0%A6%9A%E0%A7%82%E0%A7%9C%E0%A6%BE%E0%A6%A8%E0%A7%8D%E0%A6%A4-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4-%E0%A6%B0%E0%A7%8B%E0%A6%AC%E0%A6%AC%E0%A6%BE%E0%A6%B0,"জবির চূড়ান্ত পরীক্ষার সিদ্ধান্ত রোববার","আবদুল আজিজ জুয়েল","শিক্ষা"," ৮ জুন, ২০২১","N/A","জগন্নাথ বিশ্ববিদ্যালয়ে (জবি) সশরীরে সেমিস্টার ফাইনাল পরীক্ষা নেওয়ার সিদ্ধান্ত হলেও এর আগে প্রস্তুতিমূলক রিভিউ ক্লাস হবে অনলাইনে। পরীক্ষা নেওয়া হতে পারে জুলাইয়ের প্রথম সপ্তাহে। তবে ক্লাস ও পরীক্ষার তারিখ কবে সেটার চূড়ান্ত সিদ্ধান্ত হবে আগামী রোববার (১৩ জুন) বিশ্ববিদ্যালয়ের একাডেমিক কাউন্সিল সভায়।","মঙ্গলবার (৮ জুন) বেলা ১১টায় উপাচার্যের সঙ্গে বিভিন্ন অনুষদের ডিন ও বিভিন্ন বিভাগের চেয়ারম্যানদের নিয়ে অনুষ্ঠিত এক আলোচনা সভা শেষে এসব তথ্য জানা গেছে।আরও পড়ুন: হল না খুলেই পরীক্ষার সিদ্ধান্ত, এত শিক্ষার্থী থাকবে কোথায়?এ বিষয়ে বিশ্ববিদ্যালয়ের সামাজিক বিজ্ঞান অনুষদের ডিন অধ্যাপক ড. অরণ কুমার গোস্বামী বলেন, আমরা দ্রুতই ক্লাস-পরীক্ষা নেব এমন একটা সিদ্ধান্ত হয়েছে। পরীক্ষা সশরীরে নেব। রিভিউ ক্লাস নেওয়া হবে এবং সেটা অনলাইনে। তবে ক্লাস-পরীক্ষা কবে থেকে নেওয়া হবে এ বিষয়ে ১৩ তারিখ একাডেমিক কাউন্সিল সভায় সিদ্ধান্ত নেওয়া হবে।তৌফিক মেসবাহ/",0
https://somoynews.tv/news/2021-06-08/%E0%A6%AF%E0%A6%AC%E0%A6%BF%E0%A6%AA%E0%A7%8D%E0%A6%B0%E0%A6%AC%E0%A6%BF%E0%A6%B0-%E0%A6%B2%E0%A7%8D%E0%A6%AF%E0%A6%BE%E0%A6%AC%E0%A7%87-%E0%A6%A8%E0%A6%AE%E0%A7%81%E0%A6%A8%E0%A6%BE-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A7%A9%E0%A7%AA-%E0%A6%B6%E0%A6%A4%E0%A6%BE%E0%A6%82%E0%A6%B6-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%B6%E0%A6%A8%E0%A6%BE%E0%A6%95%E0%A7%8D%E0%A6%A4,"যবিপ্রবির ল্যাবে নমুনা পরীক্ষায় ৩৪ শতাংশ করোনা শনাক্ত","আবদুল আজিজ জুয়েল","শিক্ষা"," ৮ জুন, ২০২১","N/A","যশোর বিজ্ঞান ও প্রযুক্তি বিশ্ববিদ্যালয়ের (যবিপ্রবি) জিনোম সেন্টারে গত ২৪ ঘণ্টায় ২৭২ জনের নমুনা পরীক্ষা করে ৯৩ জনের করোনা পজিটিভ এসেছে। এতে দেখা যায় করোনা শনাক্তের হার ৩৪ শতাংশ।","মঙ্গলবার (৮ জুন) যবিপ্রবি জিনোম সেন্টারের পরীক্ষণ দলের সদস্য ও অণুজীববিজ্ঞান বিভাগের চেয়ারম্যান অধ্যাপক ড. ইকবাল কবির জাহিদ সময় নিউজকে এ তথ্য নিশ্চিত করেছেন।আরও পড়ুন: হল না খুলেই পরীক্ষার সিদ্ধান্ত, এত শিক্ষার্থী থাকবে কোথায়?তিনি জানান, করোনা টেস্টের ফলাফলে যশোরের ২১৫ জনের নমুনা পরীক্ষা করে ৮৫ জনের, মাগুরার ১৬ জনের নমুনা পরীক্ষা করে দুইজনের ও নড়াইলের ৪১ জনের নমুনা পরীক্ষা করে ছয়জনের নমুনাতে করোনা পজিটিভ পাওয়া গেছে।পরীক্ষা সংক্রান্ত সকল তথ্য সংশ্লিষ্ট জেলারগুলোর সিভিল সার্জন অফিসে পাঠানো হয়েছে।ওয়াশিম/",1
https://somoynews.tv/news/2021-06-02/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F-%E0%A6%96%E0%A7%81%E0%A6%B2%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%88%E0%A6%A6%E0%A7%87%E0%A6%B0-%E0%A6%AA%E0%A6%B0,"বিশ্ববিদ্যালয় খুলতে পারে ঈদের পর","আবদুল আজিজ জুয়েল","শিক্ষা"," ২ জুন, ২০২১","N/A","বিশ্ববিদ্যালয় শিক্ষার্থীদের করোনার টিকা নিশ্চিত করেই খুলে দেওয়া হবে দেশের সব বিশ্ববিদ্যালয়। শিক্ষার্থীদের টিকা দেওয়া সম্পন্ন করতে আসন্ন ঈদুল আজহা পর্যন্ত সময় লেগে যাবে। জুলাইয়ে দ্বিতীয় ডোজ শেষ করেই আবাসিক হলসহ বিশ্ববিদ্যালয় খুলে দেওয়া হবে আগস্টের প্রথম দিকে।","বিশ্ববিদ্যালয় মঞ্জুরি কমিশনের সদস্য অধ্যাপক ড. মুহাম্মদ আলমগীর বলেন, চলতি জুনের শুরুতেই চীনা টিকা পাওয়ার পর অগ্রাধিকার দিয়ে শিক্ষার্থীদের প্রথম ডোজ শুরু করা হবে। চীনের এ টিকার দ্বিতীয় ডোজ ২১ থেকে ২৮ দিন পর থেকেই দেওয়া যায়। যদি এখন শুরু করা যায় তাহলে দ্বিতীয় ডোজ সম্পন্ন করে ঈদুল আজহার পর আগস্টের শুরুর দিকে সব বিশ্ববিদ্যালয় খুলে দেওয়া যাবে। স্বাস্থ্যবিধি মেনে আগের মতো সরাসরি পরিচালিত হবে শিক্ষা কার্যক্রম, পরীক্ষা ও মূল্যায়ন।পাবলিক বিশ্ববিদ্যালয় খুলে দিতে মঙ্গলবার (১ জুন) মন্ত্রণালয়, ইউজিসি এবং বিশ্ববিদ্যালয়ের উপাচার্যদের অনুষ্ঠিত বৈঠকে চার শর্তে বিশ্ববিদ্যালয় খুলে দেওয়ার সিদ্ধান্ত হয়। বৈঠকে সভাপতিত্ব করেন শিক্ষামন্ত্রী ডা. দীপু মনি। বৈঠকে বিশ্ববিদ্যালয় শিক্ষার্থীদের অগ্রাধিকার ভিত্তিতে টিকা দেওয়া নিশ্চিত করে বিশ্ববিদ্যালয় খুলে দেওয়ার সিদ্ধান্ত নেওয়া হয়।চার সিদ্ধান্তের মধ্যে দুটিতে বলা হয়, প্রধানমন্ত্রীর নির্দেশনা অনুসারে বিশ্ববিদ্যালয়ের সব শিক্ষার্থীকে অগ্রাধিকার ভিত্তিতে দ্রুততম সময়ের মধ্যে কোভিড-১৯-এর টিকা প্রদানের আওতায় নিয়ে আসা হবে। এই টিকা দেওয়া কর্মসূচি আবাসিক হলগুলোর শিক্ষার্থীদের দিয়ে শুরু হবে। আর শিক্ষার্থীদের কোভিড-১৯-এর টিকা সম্পন্ন হওয়ার পর বিশ্ববিদ্যালয়ের আবাসিক হলগুলো খুলে দেওয়া হবে এবং বিশ্ববিদ্যালয়ে শিক্ষার্থীদের সরাসরি উপস্থিতিতে শিক্ষা কার্যক্রম আগের মতো চালু হবে।চলতি জুনে চীনের টিকা বাংলাদেশে পৌঁছার কথা রয়েছে। এর আগে শিক্ষামন্ত্রী ডা. দীপু মনি বলেছিলেন, চীন থেকে ৬ লাখ ডোজ টিকা আসছে। আবাসিক শিক্ষার্থীদের অগ্রাধিকার দিয়ে সব শিক্ষার্থীর টিকা নিশ্চিত করা হবে। তারপর আবাসিক হল খুলে দেওয়া হবে।আগামী ২১ অথবা ২২ জুলাই (চাঁদ দেখা সাপেক্ষে) ঈদুল আজহা উদযাপিত হবে। সেই হিসেবে ঈদের দুই সপ্তাহের মধ্যে বিশ্ববিদ্যালয়ের আবাসিক হলসহ বিশ্ববিদ্যালয় খুলে দেওয়া সম্ভব হবে।এদিকে বিশ্ববিদ্যালয়ের শিক্ষা কার্যক্রম চালিয়ে নিতে গত ২৭ মে বৈঠক করে সরাসরি ও অনলাইনে পরীক্ষা নেওয়ার নির্দেশনা দেয় ইউজিসি। সোমবার (৩১) মে বেসরকারি বিশ্ববিদ্যালয়কে আলাদা করে সরাসরি ও অনলাইনে পরীক্ষা নেওয়ার নির্দেশনা দেওয়া হয়। একাডেমিক কাউন্সিলের অনুমোদন নিয়ে দেশের সব বিশ্ববিদ্যালয় সরাসরি ও অনলাইনে পরীক্ষা নিতে পারবে করোনার বিদ্যমান পরিস্থিতিতে।সোহানুর রহমান/",0
https://somoynews.tv/news/2021-06-02/%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%9F%E0%A6%BF%E0%A6%95%E0%A6%BE%E0%A6%B0-%E0%A6%86%E0%A6%AC%E0%A7%87%E0%A6%A6%E0%A6%A8-%E0%A6%95%E0%A6%B0%E0%A7%87%E0%A6%A8%E0%A6%A8%E0%A6%BF-%E0%A6%87%E0%A6%AC%E0%A6%BF%E0%A6%B0-%E0%A7%AC%E0%A7%A6-%E0%A6%B6%E0%A6%A4%E0%A6%BE%E0%A6%82%E0%A6%B6-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80!,"করোনা টিকার আবেদন করেননি ইবির ৬০ শতাংশ শিক্ষার্থী!","আবদুল আজিজ জুয়েল","শিক্ষা"," ২ জুন, ২০২১","N/A","ইসলামী বিশ্ববিদ্যালয়ের (ইবি) প্রায় ৬০ শতাংশ শিক্ষার্থী করোনা টিকা গ্রহণের জন্য আবেদন করেননি। এদিকে চতুর্থবারের মতো রেজিস্ট্রেশনের সময়সীমা বৃদ্ধি করলেও বেশির ভাগ শিক্ষার্থী করোনা টিকার জন্য নিবন্ধন করেননি।","ইবির রেজিস্ট্রার (ভারপ্রাপ্ত) মু. আতাউর রহমান এ বিষয়টি নিশ্চিত করেছেন। তিনি জানান, বিশ্ববিদ্যালয়ের সবাইকে করোনা টিকার আওতায় আনতে চতুর্থবারের মতো রেজিস্ট্রেশনের মেয়াদ বৃদ্ধি করে ৩০ মে পর্যন্ত করা হয়েছিল। এ পর্যন্ত মোট ৬ হাজার ৭৮৬ জন আবেদন করেছেন।আরও পড়ুন: চার শর্তে খুলবে পাবলিক ও প্রাইভেট বিশ্ববিদ্যালয়এদিকে শিক্ষা মন্ত্রণালয় ও ইউজিসির নির্দেশনা অনুযায়ী শিক্ষার্থীদের নামের তালিকা ও জাতীয় পরিচয়পত্রের তথ্য সংগ্রহ শুরু করে বিশ্ববিদ্যালয় কর্তৃপক্ষ। বিশ্ববিদ্যালয়ের প্রায় ১৬ হাজার শিক্ষক-শিক্ষার্থী, কর্মকর্তা ও কর্মচারীদের ভ্যাকসিনের আওতায় আনতে গত ২ মার্চ প্রথমবার প্রজ্ঞাপন জারি করে বিশ্ববিদ্যালয় প্রশাসন। তবে অপেক্ষাকৃত কম রেজিস্ট্রেশন হওয়ায় সর্বশেষ ৩০ মে পর্যন্ত চতুর্থবারের মতো সময় বৃদ্ধি করে বিশ্ববিদ্যালয় প্রশাসন।মুরতুজা হাসান/",0
https://somoynews.tv/news/2021-06-02/%E0%A6%AC%E0%A7%87%E0%A6%B0%E0%A7%8B%E0%A6%AC%E0%A6%BF%E0%A6%B0-%E0%A6%AA%E0%A7%8D%E0%A6%B0%E0%A6%95%E0%A7%8D%E0%A6%9F%E0%A6%B0-%E0%A6%93-%E0%A6%B8%E0%A6%B9%E0%A6%95%E0%A6%BE%E0%A6%B0%E0%A7%80-%E0%A6%AA%E0%A7%8D%E0%A6%B0%E0%A6%95%E0%A7%8D%E0%A6%9F%E0%A6%B0%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC%E0%A7%87-%E0%A6%9A%E0%A6%BE%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95,"বেরোবির প্রক্টর ও সহকারী প্রক্টরের দায়িত্বে চার শিক্ষক","আবদুল আজিজ জুয়েল","শিক্ষা"," ২ জুন, ২০২১","N/A","বেগম রোকেয়া বিশ্ববিদ্যালয়ে (বেরোবি) নতুন করে চার শিক্ষককে প্রক্টর ও সহকারী প্রক্টরের দায়িত্ব দেওয়া হয়েছে। এর মধ্যে বিশ্ববিদ্যালয়ের ইতিহাস ও প্রত্নতত্ত্ব বিভাগের সহযোগী অধ্যাপক মো. গোলাম রাব্বানীকে প্রক্টর হিসেবে দায়িত্ব প্রদান করা হয়ে।","মঙ্গলবার (০১ জুন) রাতে বিশ্ববিদ্যালয়ের জনসংযোগ, তথ্য ও প্রকাশনা বিভাগের সহকারী পরিচালক মো. এহতেরামুল হক স্বাক্ষরিত এক বিজ্ঞপ্তিতে এ তথ্য জানানো হয়।বিজ্ঞপ্তিতে বলা হয়, সোমবার (৩১ মে) বিশ্ববিদ্যালয়ের উপাচার্য প্রফেসর ড. নাজমুল আহসান কলিমউল্লাহর নির্দেশে রেজিস্ট্রার কর্নেল আবু হেনা মুস্তাফা কামাল স্বাক্ষরিত এক আদেশে এই নিয়োগ প্রদান করেন। আরও পড়ুন: চার শর্তে খুলবে পাবলিক ও প্রাইভেট বিশ্ববিদ্যালয়এ ছাড়া সহকারী প্রক্টরের দায়িত্ব পেয়েছেন, দুর্যোগ ব্যবস্থাপনা বিভাগের সহকারী অধ্যাপক মো. সানজিদ ইসলাম খান, ইলেকট্রিক্যাল অ্যান্ড ইলেকট্রনিক ইঞ্জিনিয়ারিং বিভাগের সহকারী অধ্যাপক মো. মনিরুল ইসলাম ও রাষ্ট্রবিজ্ঞান বিভাগের সহকারী অধ্যাপক নাজমা আক্তার।উল্লেখ্য, বিশ্ববিদ্যালয়ের উপাচার্যের নির্দেশে রেজিস্ট্রার স্বাক্ষরিত পৃথক আদেশে এই নিয়োগ প্রদান করা হয়।নাজমুল হক/",0
https://somoynews.tv/news/2021-06-01/%E0%A6%B9%E0%A6%B2-%E0%A6%A8%E0%A6%BE-%E0%A6%96%E0%A7%81%E0%A6%B2%E0%A7%87-%E0%A6%A2%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%B8%E0%A6%B6%E0%A6%B0%E0%A7%80%E0%A6%B0%E0%A7%87-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%96%E0%A7%8D%E0%A6%AF%E0%A6%BE%E0%A6%A8-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0,"হল না খুলে ঢাবিতে সশরীরে পরীক্ষার সিদ্ধান্ত প্রত্যাখ্যান শিক্ষার্থীদের","জুলফিকার জনি","শিক্ষা"," ১ জুন, ২০২১","N/A","করোনাভাইরাসের কারণে ঢাকা বিশ্ববিদ্যালয়ের (ঢাবি) শিক্ষার্থীদের সেশনজট নিরসনকল্পে অনার্স ও মাস্টার্স পর্যায়ের স্থগিত সকল পরীক্ষা আগামী ১৫ জুন থেকে বিশ্ববিদ্যালয়ের হল না খুলে সশরীরে নেয়ার সিদ্ধান্ত নিয়েছে বিশ্ববিদ্যালয় কর্তৃপক্ষ।","তবে, বিশ্ববিদ্যালয়ের হল না খুলে পরীক্ষা নেয়ার সিদ্ধান্ত প্রত্যাখ্যান করেছে বিশ্ববিদ্যালয়ের ক্যাম্পাস খোলার দাবিতে আন্দোলনরত শিক্ষার্থীরা।তারা বলেন, ঢাকা বিশ্ববিদ্যালয়ের (ঢাবি) অধিকাংশ শিক্ষার্থী মধবিত্ত ও নিম্নমধ্যবিত্ত পরিবারের। যার ফলে অনেকে মহামারি করোনায় অর্থাভাবে দিন কাটাচ্ছে। এসময় হল বন্ধ রেখে পরীক্ষা নিলে শিক্ষার্থীদের বাসা ভাড়া করে থাকতে হবে। কিন্তু বাসা ভাড়া নেয়ার মতো অনেক শিক্ষার্থীর সামর্থ্য নেই। যার ফলে তারা এ সিদ্ধান্ত প্রত্যাখ্যান করেছেন।এ বিষয়ে আন্দোলনরত শিক্ষার্থী আসিফ মাহমুদ সময় সংবাদকে বলেন, বিশ্ববিদ্যালয়ের অধিকাংশ শিক্ষার্থী মধবিত্ত ও নিম্নমধ্যবিত্ত পরিবারের। করোনা মহামারিতে সবাই যখন চরম অর্থনৈতিক সংকট পার করছে। এসময় হল বন্ধ রেখে পরীক্ষা নিলে শিক্ষার্থীদের মেস ভাড়া করে থাকতে হবে। ফলে ব্যাপক বিপর্যয়ের মুখে পড়বে শিক্ষার্থীরা।তিনি বলেন, প্রশাসন যেখানে সুস্পষ্টরূপে কিছুই বলতে পারছিল না সেখানে আন্দোলনরত শিক্ষার্থীদের চাপের মুখে পরীক্ষা নেয়ার যে ইতিবাচক সিদ্ধান্ত দিয়েছে প্রশাসন তাকে স্বাগত জানাই। তবে হল না খোলার যে অবিবেচনাপ্রসূত শর্ত দেয়া হয়েছে তা প্রত্যাখ্যান করছি। সুষ্ঠু পরিকল্পনার মাধ্যমে যথাসম্ভব স্বাস্থ্যবিধি নিশ্চিত করে অবিলম্বে হল খুলে দিতে হবে। হল খোলার দাবিতে শিক্ষার্থীদের আন্দোলন চলমান থাকবে।এর আগে, শিক্ষার্থীদের সেশনজট নিরসনে অনার্স ও মাস্টার্স পর্যায়ের স্থগিত পরীক্ষা আগামী ১৫ জুন থেকে সশরীরে নেয়ার সিদ্ধান্ত নেয় বিশ্ববিদ্যালয় প্রশাসন।আবাসিক হল না খোলার শর্তে নিজ নিজ বিভাগের শিক্ষার্থীদের সাথে যোগাযোগ করে সংশ্লিষ্ট বিভাগ/ইনস্টিটিউট যথাযথ স্বাস্থ্যবিধি অনুসরণ করে এই পরীক্ষা গ্রহণ করবে বলে জানা গেছে।একইশর্তে অন্যান্য সেমিস্টার ফাইনাল, বার্ষিক কোর্স ফাইনাল ও ব্যবহারিক পরীক্ষাসমূহ অগ্রাধিকার ভিত্তিতে আগামী ১ জুলাই থেকে অনুষ্ঠিত হবে। তবে করোনা পরিস্থিতির অবনতি ঘটলে সশরীরে পরীক্ষা গ্রহণ সম্ভব না হলে হার্ডওয়্যার ও ওয়েটল্যাব ভিত্তিক ব্যবহারিক পরীক্ষা ব্যতিত সকল পরীক্ষা অনলাইনে নেয়া হবে।মঙ্গলবার (০১ জুন) বিশ্ববিদ্যালয়ের অধ্যাপক আব্দুল মতিন চৌধুরী ভার্চুয়াল ক্লাসরুমে বিশ্ববিদ্যালয়ের উপাচার্য অধ্যাপক ড. মো. আখতারুজ্জামানের সভাপতিত্বে অনুষ্ঠিত একাডেমিক কাউন্সিলের এক বিশেষ ভার্চুয়াল সভায় এসব সিদ্ধান্ত গৃহীত হয়।এছাড়া, সভায় সেশনজট নিরসন এবং শিক্ষার্থীদের একাডেমিক ক্ষতি পুষিয়ে নেয়ার লক্ষ্যে লস রিকোভারি প্ল্যান প্রণয়ন করা হয়েছে। এই প্ল্যানের আওতায় সেমিস্টার পদ্ধতির ক্ষেত্রে পরীক্ষাসহ সেমিস্টারকাল ৬ মাসের পরিবর্তে ৪ মাস এবং বার্ষিক কোর্স পদ্ধতির ক্ষেত্রে ১২ মাসের পরিবর্তে ৮ মাস করার সিদ্ধান্ত নেয়া হয়। পরীক্ষার ফলাফল দ্রুততম সময়ের মধ্যে প্রকাশসহ পরীক্ষার শিফট সংখ্যা বৃদ্ধি করারও সিদ্ধান্ত নেয়া হয়।সভায় আরো উপস্থিত ছিলেন বিশ্ববিদ্যালয়ের উপ উপাচার্য (প্রশাসন) অধ্যাপক ড. মুহাম্মদ সামাদ, উপ উপাচার্য (শিক্ষা) অধ্যাপক ড. এ এস এম মাকসুদ কামাল, কোষাধ্যক্ষ অধ্যাপক মমতাজ উদ্দিন আহমেদ প্রমুখ।",0
https://somoynews.tv/news/2021-06-01/%E0%A6%AC%E0%A7%87%E0%A6%B0%E0%A7%8B%E0%A6%AC%E0%A6%BF%E0%A6%A4%E0%A7%87-%E0%A6%89%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF%E0%A7%87%E0%A6%B0-%E0%A6%AE%E0%A7%87%E0%A7%9F%E0%A6%BE%E0%A6%A6-%E0%A6%B6%E0%A7%87%E0%A6%B7-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%B2%E0%A7%8D%E0%A6%9F%E0%A6%BE%E0%A6%AA%E0%A6%BE%E0%A6%B2%E0%A7%8D%E0%A6%9F%E0%A6%BF-%E0%A6%AC%E0%A6%95%E0%A7%8D%E0%A6%A4%E0%A6%AC%E0%A7%8D%E0%A6%AF--%E0%A6%AA%E0%A6%BF%E0%A6%8F%E0%A6%B8-%E0%A6%85%E0%A6%AC%E0%A6%B0%E0%A7%81%E0%A6%A6%E0%A7%8D%E0%A6%A7,"বেরোবিতে উপাচার্যের মেয়াদ শেষ নিয়ে পাল্টাপাল্টি বক্তব্য, পিএস অবরুদ্ধ","ইনামুল হোসেন","শিক্ষা"," ১ জুন, ২০২১","N/A","বেগম রোকেয়া বিশ্ববিদ্যালয়ের উপাচার্য প্রফেসর ড. নাজমুল আহসান কলিমউল্লাহ'র মেয়াদ নিয়ে এবং বিপক্ষের শিক্ষক-কর্মকর্তারা পাল্টাপাল্টি বক্তব্য দিয়েছেন। উপাচার্যের পক্ষের শিক্ষক-কর্মকর্তাদের দাবি যোগদানের দিন থেকে চার বছর মেয়াদ পূর্ণ হবে, আর বিপক্ষ গ্রুপের দাবি প্রজ্ঞাপনের দিন থেকেই মেয়াদ চার বছর।","বিশ্ববিদ্যালয়ের শিক্ষক-কর্মকর্তা ও কর্মচারীদের একাংশের সংগঠন অধিকার সুরক্ষা পরিষদ ও বঙ্গবন্ধু পরিষদেরও দাবি অনুযায়ী সোমবার (৩১ মে) উপাচার্যের ৪ বছর মেয়াদ শেষ হয়েছে। এমন দাবি করে মঙ্গলবার (০১ জুন) উপাচার্যের পিএস আমিনুর রহমানকে অবরুদ্ধ করে রাখেন তারা। এসময় তাকে পিএস দপ্তর থেকে বের হয়ে যেতে বলা হয়।তাদের দাবি, উপাচার্য নাই পিএস থাকবে কেন?  পিএস তার পদে থাকার কোন প্রয়োজন নেই। এজন্য তাকে কক্ষ থেকে বের হতে হবে এই নিয়ে বেলা পৌনে দুইটার দিকে উপাচার্যের পিএস কার্যালয়ে প্রায় দেড় ঘন্টা সময় দুই পক্ষের মধ্যে উত্তেজনা চলে।অধিকার সুরক্ষা পরিষদ ও বঙ্গবন্ধু পরিষদ নামের শিক্ষক-কর্মকর্তাদের সংগঠনের পক্ষ থেকে বলা হয়েছে, উপাচার্যের মেয়াদ শেষ। তাই তার পিএসও দায়িত্বে থাকতে পারবে না। এ কারণে তাকে তার কার্যালয়ে অবরুদ্ধ করে রাখা হয়েছে।গণিত বিভাগের শিক্ষক ও বঙ্গবন্ধু পরিষদের সাধারণ সম্পাদক মশিউর রহমান বলেন, ‘পরিপত্র অনুযায়ী ভিসির মেয়াদ গতকাল (সোমবার) শেষ হয়েছে। ভিসি নাই তো পিএস কীসের? আমরা তাকে স্বসম্মানে রুম থেকে বের হতে বলেছি। উনি বের হননি।'লোক প্রশাসন বিভাগের শিক্ষক আসাদ মণ্ডল বলেন, ‘আমাদের অনেকের জীবন শেষ করে দিয়েছে এই আমিনুর রহমান। ভিসি নাই, উনি এখনও কেন চেয়ারে? ‘উনার লজ্জা নেই। আমিনুর নিজেকে বিশ্ববিদ্যালয়ের পিএস দাবি করছেন। এটি লজ্জাজনক ও হাস্যকর।'এ বিষয়ে পিএস আমিনুর বলেন, ‘আমার কক্ষে তারা এসেছেন। আমি বলেছি আপনাদের কথায় আমি অফিস ত্যাগ করতে পারি না। তাই আমি নির্দিষ্ট সময় অফিস করব। মন্ত্রণালয়ের নির্দিষ্ট কোনো নির্দেশনা নেই।'ক্যাম্পাসে দুপুর সাড়ে ১২টার দিকে কলিমউল্লাহর ‘নানা অনিয়ম ও দুর্নীতির' প্রতিবাদ করে তার শাস্তি এবং সহযোগীদের অপসারণের দাবিতে বিক্ষোভ করে বঙ্গবন্ধু পরিষদ। এদিকে মেয়াদ শেষের দিন ঢাকায় লিয়াজোঁ অফিসে বসে তড়িঘড়ি করে বিশ্ববিদ্যালয়ের বিভিন্ন পদে কলিমউল্লাহ নিয়োগ দিচ্ছেন বলে অভিযোগ উঠেছে।২০১৭ সালের ১ জুন চার বছরের জন্য বেগম রোকেয়া বিশ্ববিদ্যালয়ের উপাচার্য হিসেবে নিয়োগ পান ঢাকা বিশ্ববিদ্যালয়ের লোকপ্রশাসন বিভাগের অধ্যাপক ড. নাজমুল আহসান কলিমউল্লাহ। তার চার বছরে মেয়াদের শেষ দিন ছিল সোমবার। তবে উপাচার্য হিসেবে বিশ্ববিদ্যালয়ে তিনি যোগ দেন ২০১৭ সালের ১৪ জুন।শিক্ষা মন্ত্রণালয়ের দেয়া নিয়োগের প্রজ্ঞাপনে উপাচার্য হিসেবে কলিমউল্লাহর মেয়াদ প্রজ্ঞাপন দেয়ার দিন থেকে নাকি যোগদানের দিন থেকে ধরা হবে, তা পরিষ্কার করে বলা ছিল না। তাকে সমর্থন দেয়া শিক্ষক-কর্মকর্তারা বলছেন, যোগদানের দিন থেকে চার বছর মেয়াদ পূর্ণ হবে। আর বিপক্ষের শিক্ষক-কর্মকর্তাদের দাবি, প্রজ্ঞাপনের দিন থেকেই মেয়াদ চার বছর।উপাচার্যের দুর্নীতির বিরুদ্ধে গঠিত শিক্ষক, কর্মকর্তা ও কর্মচারীদের সংগঠন ‘অধিকার সুরক্ষা পরিষদের' আহ্বায়ক অধ্যাপক ড. মতিউর রহমান অভিযোগ করেন, মেয়াদ শেষ হলেও ঢাকার লিয়াজোঁ অফিসে বসে আগের তারিখ দেখিয়ে বিভিন্ন ফাইলপত্রে স্বাক্ষর করছেন উপাচার্য।মতিউর জানান, গত ২৩ মে বিশ্ববিদ্যালয় মঞ্জুরি কমিশন (ইউজিসি) থেকে পাঠানো একটি পরিপত্রের মাধ্যমে বিশ্ববিদ্যালয়ের ঢাকাস্থ গেস্ট হাউস ছাড়া কোনো ধরনের লিয়াজোঁ অফিস চালু না রাখতে নির্দেশ দেয়া হয়েছে। এমনকি বিশ্ববিদ্যালয়ের অ্যাকাডেমিক ও প্রশাসনিক কর্মকাণ্ড বিশ্ববিদ্যালয়ের নিজস্ব ক্যাম্পাস ছাড়া অন্য কোথাও না করার জন্য নির্দেশও দেয়া হয়েছে।মতিউর রহমানের অভিযোগ, প্রজ্ঞাপন অনুযায়ী উপাচার্য হিসেবে চার বছর মেয়াদ শেষ হয়েছে। কিন্তু উপাচার্য ঢাকার লিয়াজোঁ অফিসে বিশ্ববিদ্যালয়ের কর্মকর্তা-কর্মচারীদের নিয়ে অফিস করছেন। বিশ্ববিদ্যালয়ের সব সুবিধা ভোগ করছেন। এটি সম্পূর্ণ অনৈতিক।তিনি বলেন, উপাচার্যের দায়িত্বের শেষ দিনেও ঢাকায় লিয়াজোঁ অফিসে বসে আইন লঙ্ঘন করে বিভিন্ন পদে তড়িঘড়ি করে নিয়োগ দিয়ে চলেছেন কলিমউল্লাহ।গবেষণা ও সম্প্রসারণ দপ্তরের পরিচালক হিসেবে রাষ্ট্রবিজ্ঞান বিভাগের সহযোগী অধ্যাপক তানজিউল ইসলাম, বঙ্গবন্ধু শেখ মুজিবুর রহমান হলের প্রভোস্ট হিসেবে গণযোগাযোগ ও সাংবাদিকতা বিভাগের সহযোগী অধ্যাপক তাবিউর রহমান প্রধান এবং একই হলের সহকারী প্রভোস্ট হিসেবে একই বিভাগের প্রভাষক রহমতুল্লাহকে নিয়োগ দেয়া হয়েছে।মতিউর বলেন, শহীদ মুখতার ইলাহী হলের প্রভোস্ট শাহীনুর রহমানকে অব্যহতি দিয়ে পরিসংখ্যান বিভাগের সহযোগী অধ্যাপক ড. রশিদুল ইসলামকে প্রভোস্ট হিসেবে নিয়োগ দেয়া হয়েছে। দায়িত্বের শেষ দিনেও তিনি বেশ কয়েকজন কর্মকর্তাকে বিভিন্ন দপ্তরে বদলি করেছেন।তিনি আরও বলেন, ‘সামাজিক বিজ্ঞান অনুষদের সহকারী রেজিস্ট্রার তাপস গোস্বামীকে ডেসপাচ শাখায়, ডেসপাচ শাখার সহকারী রেজিস্ট্রার মোস্তফা আল আরিফ তাহেরকে কলা অনুষদে এবং পরীক্ষা নিয়ন্ত্রণ অফিসের সেকশন অফিসার সিরাজুম মনিরাকে সামাজিক বিজ্ঞান অনুষদে, পরিবহন পুলের উপ-রেজিস্ট্রার তারিতুল ইসলামকে এস্টেট শাখায়, এস্টেট শাখার উপ-রেজিস্ট্রার শামসুজ্জামানকে সেন্ট্রাল লাইব্রেরিতে এবং সেন্ট্রাল লাইব্রেরির উপ-রেজিস্ট্রার নুরজাহানকে পরীক্ষা নিয়ন্ত্রণ অফিসে বদলি করেছেন।'অফিসার্স অ্যাসোসিয়েশনের সভাপতি ও উপ-পরীক্ষা নিয়ন্ত্রক ফিরোজুল ইসলাম বলেন, ‘উপাচার্যের শেষ দিনে করোনার ছুটিতে যেসব কর্মকর্তাকে বদলি করা হয়েছে, তা সম্পূর্ণ হয়রানিমূলক ও উদ্দেশ্যপ্রণোদিত। আমরা এই হয়রানিমূলক অফিস আদেশ প্রত্যাহার দাবি করছি।'এ বিষয়ে মন্তব্য করতে রাজি হননি বিশ্ববিদ্যালয়ের উপ-উপাচার্য সরিফা সালোয়া ডিনা। তবে বিশ্ববিদ্যালয়ের রেজিস্ট্রার আবু হেনা মোস্তাফা কামাল বলেন, ‘স্যারের মেয়াদ কবে শেষ হয়েছে তা আমার জানা নেই। প্রজ্ঞাপন না দেখে বলতে পারব না।'নিয়োগ আর দপ্তর বদলানোর বিষয়ে তিনি বলেন, অনেকে চলতি দায়িত্বে ছিলেন। কিন্তু কোনো সুযোগ-সুবিধা পাননি। এজন্য তাদের স্থায়ী করা হয়েছে। কর্মকর্তাদের বদলি করে হয়রানি করা হয়েছে, এমন কোনো অভিযোগ তার কাছে নেই।এর আগে বিশ্ববিদ্যালয়ের বিশেষ উন্নয়ন প্রকল্পে উপাচার্যের বিভিন্ন দুর্নীতির প্রমাণ পায় ইউজিসির তদন্ত কমিটি। তার বিরুদ্ধে অ্যাকাডেমিক, প্রশাসনিক, আর্থিক ও নিয়োগসহ মোট ১১১টি অভিযোগ এখন তদন্ত করছে ইউজিসির আরেকটি তদন্ত কমিটি।এই কমিটির কার্যক্রম স্থগিত চেয়ে গত ২৭ মে রিট করেন কলিমউল্লাহ। সেটির এখনও শুনানি হয়নি। এসব বিষয় নিয়ে কথা বলতে উপাচার্য কলিমউল্লাহকে একাধিকবার কল করা হলেও সেগুলো রিসিভ হয়নি।নাজমুল/",0
https://somoynews.tv/news/2021-06-01/%E0%A6%B8%E0%A6%BF%E0%A6%97%E0%A6%BE%E0%A6%B0%E0%A7%87%E0%A6%9F-%E0%A6%B2%E0%A7%81%E0%A6%9F%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A6%95%E0%A7%81%E0%A6%AC%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%93-%E0%A6%AC%E0%A6%BE%E0%A6%AC%E0%A6%BE,"সিগারেট লুটের অভিযোগে গ্রেপ্তার কুবি শিক্ষার্থী ও বাবা","আবদুল আজিজ জুয়েল","শিক্ষা"," ১ জুন, ২০২১","N/A","আবুল খায়ের গ্রুপের পরিবেশক খাজা ট্রেডার্সের গুদাম থেকে ৩৩ লাখ টাকার সিগারেট ডাকাতির অভিযোগে কুমিল্লা বিশ্ববিদ্যালয়ের কম্পিউটার সায়েন্সের এন্ড ইঞ্জিনিয়ারিং বিভাগের শিক্ষার্থী এনায়েতুল্লাহ শান্ত এবং তার বাবা কুমিল্লা স্টেশন রোডের মুদি ব্যবসায়ী শাহজাহানসহ ডাকাতির মূল হোতা নূরনবীকে গ্রেপ্তার করেছে পুলিশ।","সোমবার (৩১ মে) ভোরে কুমিল্লা সদর থানার পশ্চিম বাগিচাগাঁও এলাকায় অভিযান চালিয়ে তাদের গ্রেফতার করা হয়। এ সময় তাদের কাছ থেকে ডাকাতি হওয়া ৯২ কার্টন সিগারেট ও নগদ অর্থ উদ্ধার করা হয়েছে।তবে এনায়েতুল্লাহ বিভাগের অনিয়মিত শিক্ষার্থী বলে নিশ্চিত করেছেন বিভাগটির চেয়ারম্যান ও সহকারী অধ্যাপক পার্থ চক্রবর্তী। তিনি বলেন, 'বিষয়টি বিশ্ববিদ্যালয় এবং বিভাগের জন্য খুবই দুঃখজনক। কিন্তু শান্ত বিশ্ববিদ্যালয়ের কিংবা ব্যাচের কোনো কার্যক্রমে অংশগ্রহণ করতো না। এমনকি সেমিস্টার ফাইনাল পরীক্ষাও দিতো না। সে বিশ্ববিদ্যালয়ের দশম ব্যাচের এবং সিএসই বিভাগের অষ্টম ব্যাচের ছাত্র।'এ বিষয়ে চট্টগ্রাম ডবলমুরিং থানার ওসি মোহাম্মদ মহসীন জানান, নূরনবীর নেতৃত্বে এই চক্রে রয়েছে ২৫-৩০ জন যারা শুধু সিগারেট লুট করে। গত ৭ বছরে বিভিন্ন জেলায় ৩০টি ডাকাতির ঘটনায় অন্তত ১০ কোটি টাকার সিগারেট লুট করেছে তারা।তিনি আরও জানান, ডাকাত চক্রটি খুবই ভয়ংকর। কেউ বাধা দিলে খুন করতেও দ্বিধা করে না, এমনকি এই পর্যন্ত দুইজনকে হত্যার অভিযোগ পেয়েছে পুলিশ। তাদের কাছে দেশীয় অস্ত্র এবং রশি থাকে। কেউ বাধা দিলে তাকে বেঁধে ফেলে এমনকি গুলিও করে।ভুক্তভোগী ব্যবসায়ী এবং খাজা ট্রেডার্সের স্বত্বাধিকারী মীর হোসাইন পারভেজ বলেন, একটি ট্রাকে করে ১০-১২ জন ডাকাত আসে। তাদের সাথে দেশীয় অস্ত্রও ছিলো। তারা তালা ভেঙে সিগারেট লুট করে নিয়ে যায়।উল্লেখ্য, নূরনবী যে লুট করা সিগারেট বিক্রি করতো তা জানতো না বলে দাবী করেছে শান্ত এবং তার বাবা। মূলত শান্ত ও তারা বাবা শাহজাহান ছিলো লুট করা সিগারেটের ক্রেতা। নূরনবী ও তার গ্যাং সিগারেট লুট করে তাদের কাছে কম দামে বিক্রি করতো।",0
https://somoynews.tv/news/2021-05-12/%E0%A6%85%E0%A6%A8%E0%A6%B2%E0%A6%BE%E0%A6%87%E0%A6%A8%E0%A7%87-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE--%E0%A6%85%E0%A6%B8%E0%A7%81%E0%A6%AC%E0%A6%BF%E0%A6%A7%E0%A6%BE%E0%A6%B0-%E0%A6%95%E0%A6%A5%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%9C%E0%A6%BE%E0%A6%95%E0%A6%95%E0%A6%BE%E0%A6%A8%E0%A6%87%E0%A6%AC%E0%A6%BF-%E0%A6%89%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF,"অনলাইনে পরীক্ষা: অসুবিধার কথা বললেন জাককানইবি উপাচার্য","আব্দুল করিম","শিক্ষা"," ১২ মে, ২০২১","N/A","পাবলিক বিশ্ববিদ্যালয়ে অনলাইন পরীক্ষার কথা ভাবছে বিশ্ববিদ্যালয় মঞ্জুরি কমিশন (ইউজিসি)। অনলাইনে পরীক্ষা নেওয়ার বিষয়ে নিজের প্রতিক্রিয়া জানিয়ে জাতীয় কবি কাজী নজরুল ইসলাম বিশ্ববিদ্যালয়ের উপাচার্য অধ্যাপক এ এইচ এম মোস্তাফিজুর রহমান বলেছেন, অনলাইনে শতভাগ শিক্ষার্থীদের ক্লাস আমরা নিতে পারিনি। আমরা ৬০ শতাংশও পারিনি। এটা একটা সমস্যা। আমাদের ভাবতে হবে।","মঙ্গলবার (১১ মে) জাককানইবি প্রেসক্লাব আয়োজিত ‘তারুণ্যে বিশ্ববিদ্যালয় ও প্রেসক্লাব: অগ্রগতির পথচলায়  ৯ মে’ শীর্ষক অনলাইন আলোচনা সভায় প্রধান অতিথির বক্তব্যে তিনি এ কথা বলেন।উপাচার্য বলেন, অনলাইন পরীক্ষা আমাদের শিক্ষার্থীদের জন্য, আমাদের এ জাতির জন্য খুব ভাল সুফল বয়ে আনবে না। আমরা এমন অবস্থায় এখনও আসিনি যে, শিক্ষার্থীদের কাছে যা প্রত্যাশা তা অনলাইন পরীক্ষার মাধ্যমে খুব সফলভাবে নিতে পারব বা শিক্ষার্থীরা দেখাতে পারবে।উপাচার্য আশাবাদী হয়ে বলেন, আমি মনে করি না যে অনলাইনে পরীক্ষা দেওয়ার প্রয়োজন হবে। ক্যাম্পাসে শিক্ষার্থীরা এসেই পরীক্ষা দিতে পারবে। সেই অবস্থা সৃষ্টি হবে আগামী জুলাইয়ে, এ ব্যাপারে আমি আশাবাদী।এসময় আরও উপস্থিত ছিলেন- বিশ্ববিদ্যালয়ের রেজিস্ট্রার (ভারপ্রাপ্ত) হুমায়ুন কবীর, প্রক্টর অধ্যাপক উজ্জ্বল কুমার প্রধান। সঞ্চালনা করেন- জাককানইবি প্রেসক্লাবের সাধারণ সম্পাদক বায়েজিদ হাসান। অনুষ্ঠানটি সরাসরি সম্প্রচার করা হয় জাককানইবি প্রেসক্লাব এর ফেসবুক পেজ থেকে। ",0
https://somoynews.tv/news/2021-05-07/%E2%80%98%E0%A6%B0%E0%A6%BE%E0%A6%AC%E0%A6%BF-%E0%A6%89%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF%E0%A7%87%E0%A6%B0-%E0%A6%B6%E0%A7%87%E0%A6%B7-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%8B%E0%A6%97-%E0%A6%85%E0%A6%AC%E0%A7%88%E0%A6%A7%E2%80%99,"‘রাবি উপাচার্যের শেষ দিনের নিয়োগ অবৈধ’","আব্দুল করিম","শিক্ষা"," ৭ মে, ২০২১","N/A","মেয়াদের শেষ দিন (বৃহস্পতিবার) মন্ত্রণালয়ের নির্দেশনা উপেক্ষা করে শতাধিক কর্মকর্তা-কর্মচারী নিয়োগ দিয়েছেন রাজশাহী বিশ্ববিদ্যালয়ের (রাবি) সদ্য সাবেক উপাচার্য অধ্যাপক ড. এম আব্দুস সোবহান। এসব জনবল নিয়োগের বৈধতার সুযোগ নেই বলে জানিয়েছে শিক্ষা মন্ত্রণালয়।","এই অবৈধ নিয়োগ ও অনিয়মের সঙ্গে জড়িত ব্যক্তিদের আইনের আওতায় আনার লক্ষ্যে বৃহস্পতিবার (৬ মে) একটি তদন্ত কমিটি গঠন করেছে মন্ত্রণালয়।বিশ্ববিদ্যালয় মঞ্জুরি কমিশনের (ইউজিসি) সদস্য অধ্যাপক ড মুহাম্মদ আলমগীরকে আহ্বায়ক করে ৪ সদস্যের কমিটি গঠন করেছে শিক্ষা মন্ত্রণালয়ের মাধ্যমিক ও উচ্চশিক্ষা বিভাগ। কমিটির অন্য সদস্যরা হলেন- ইউজিসির সদস্য ড. মো. আবু তাহের, মাধ্যমিক ও উচ্চশিক্ষা বিভাগের যুগ্ম সচিব ড. মো. জাকির হোসেন আখন্দ এবং ইউজিসির পরিচালক মোহাম্মদ জামিনুর রহমান।কমিটিকে সাত কর্মদিবসের মধ্যে প্রতিবেদন জমা দিতে বলা হয়েছে। এই কমিটি অবৈধ নিয়োগ ও অনিয়মের সঙ্গে জড়িত ব্যক্তিদের চিহ্নিত করে সুপারিশ করবে।এর আগে উপাচার্য এম আব্দুস সোবহান ১২৫ জনকে বিভিন্ন পদে নিয়োগ দিচ্ছেন এমন গুঞ্জন উঠলে এ ঘটনাকে কেন্দ্র করে বৃহস্পতিবার (৬ মে) ভোর থেকে উপাচার্য ভবনের সামনে বিশ্ববিদ্যালয় ছাত্রলীগ ও চাকরি প্রত্যাশীরা অবস্থান নেয়।বেলা সাড়ে ১১টার দিকে মহানগর ছাত্রলীগের একদল নেতাকর্মী উপাচার্য ভবনের সামনে অবস্থান নেয়। বেলা সোয়া ১২টার দিকে বিশ্ববিদ্যালয়ের কর্মকর্তা ও কর্মচারীদের সঙ্গে তাদের সংঘর্ষ বাধে। এ সময় পুলিশ ও গোয়েন্দা সংস্থার সদস্যরা পরিস্থিতি নিয়ন্ত্রণে লাঠিচার্জ শুরু করলে ছাত্রলীগ নেতাকর্মীরা ক্যাম্পাস ছেড়ে যায়।এ ঘটনায় বিশ্ববিদ্যালয়ের শারীরিক শিক্ষা ও ক্রীড়াবিজ্ঞান বিভাগের সহকারী পরিচালক কামরুজ্জামান চঞ্চল, হবিবুর হলের সেকশন অফিসার আবদুল্লাহ আল মাসুদসহ আরও অন্তত পাঁচজন আহত হয়েছেন। পরে দুপুর আড়াইটার দিকে পুলিশি নিরাপত্তায় উপাচার্যের বাসভবন ত্যাগ করলেন এম আব্দুস সোবহান।অধ্যাপক এম আব্দুস সোবহান ২০১৭ সালের ৭ মে দ্বিতীয় মেয়াদে চার বছরের জন্য উপাচার্য হিসাবে দায়িত্ব গ্রহণ করেন। তবে মেয়াদের প্রথম দিকে নিয়োগ যোগ্যতা কঠোর করা এবং পরে তা শিথিল করে মেয়ে ও জামাতাকে নিয়োগ দেওয়াসহ বিভিন্ন অনিয়ম ও দুর্নীতির অভিযোগ ওঠে তার বিরুদ্ধে, যার প্রমাণও পায় ইউজিসির তদন্ত কমিটি।এরপর শিক্ষা মন্ত্রণালয় গত বছরের ১০ ডিসেম্বর রাজশাহী বিশ্ববিদ্যালয়ের সব ধরনের নিয়োগ কার্যক্রম পরবর্তী নির্দেশ না দেওয়া পর্যন্ত স্থগিত রাখতে উপাচার্যকে অনুরোধ করেছিল। কিন্তু তা উপেক্ষা করে উপাচার্য তার মেয়াদের শেষ কর্মদিবসে বিভিন্ন পদে অবৈধ ও বিধিবহির্ভূতভাবে জনবল নিয়োগ করেছেন বলে মন্ত্রণালয় জানতে পেরেছে।",0
https://somoynews.tv/news/2021-04-30/%E0%A6%A2%E0%A6%BE%E0%A6%AC%E0%A6%BF%E0%A6%B0-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%85%E0%A6%A7%E0%A7%8D%E0%A6%AF%E0%A6%BE%E0%A6%AA%E0%A6%95-%E0%A6%86%E0%A6%AC%E0%A7%8D%E0%A6%A6%E0%A7%81%E0%A6%B0-%E0%A6%B0%E0%A6%B9%E0%A6%AE%E0%A6%BE%E0%A6%A8-%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87%E0%A6%A8,"ঢাবির সাবেক অধ্যাপক আব্দুর রহমান মারা গেছেন","তানভীর হাসান","শিক্ষা"," ৩০ এপ্রিল, ২০২১","N/A","চলমান মহামারি করোনাভাইরাসে আক্রান্ত হয়ে মারা গেছেন ঢাকা বিশ্ববিদ্যালয়ের গণিত বিভাগের অবসরপ্রাপ্ত শিক্ষক অধ্যাপক মো. আব্দুর রহমান।","চলমান মহামারি করোনাভাইরাসে আক্রান্ত হয়ে মারা গেছেন ঢাকা বিশ্ববিদ্যালয়ের গণিত বিভাগের অবসরপ্রাপ্ত শিক্ষক অধ্যাপক মো. আব্দুর রহমান।শুক্রবার (৩০ এপ্রিল) ভোরে ঢাকা মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।গণমাধ্যমকে বিষয়টি নিশ্চিত করেছেন গণিত বিভাগের ছাত্র উপদেষ্টা অধ্যাপক ড. মোহাম্মদ বাবুল হাসান।আব্দুর রহমানের বয়স হয়েছিল ৭৮ বছর। তিনি স্ত্রী, এক ছেলে ও পাঁচ মেয়ে রেখে গেছেন।ঢাকা বিশ্ববিদ্যালয়ের গণিত বিভাগে নির্ধারিত সময় শিক্ষকতা শেষে সংখ্যাতিরিক্ত অধ্যাপক হিসেবেও দায়িত্ব পালন করেছেন আব্দুর রহমান। গণিতের ওপর তার লেখা কয়েকটি বই বিভিন্ন বিশ্ববিদ্যালয় ও কলেজে পড়ানো হয়।তার মৃত্যুতে শোক প্রকাশ করে বিশ্ববিদ্যালয়ের উপাচার্য অধ্যাপক মো. আখতারুজ্জামান এক বিবৃতিতে বলেছেন, “বিশ্ববিদ্যালয়ে উনার অবদান অপরিসীম।”উপাচার্য মরহুমের আত্মার মাগফেরাত কামনা করেছেন এবং শোকসন্তপ্ত পরিবারের সদস্যদের প্রতি গভীর সমবেদনা জানিয়েছেন।",1
https://somoynews.tv/news/2021-04-30/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87-%E2%80%98%E0%A6%AC%E0%A6%BF%E0%A6%B8%E0%A7%8D%E0%A6%AE%E0%A7%9F-%E0%A6%AC%E0%A6%BE%E0%A6%B2%E0%A6%95%E2%80%99-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%B8%E0%A7%81%E0%A6%AC%E0%A6%B0%E0%A7%8D%E0%A6%A3,"যুক্তরাষ্ট্রে ‘বিস্ময় বালক’ বাংলাদেশি সুবর্ণ","আব্দুল করিম","শিক্ষা"," ৩০ এপ্রিল, ২০২১","N/A","ক্ষুদ্রকে কখনও করো না কো অবহেলা, একদিন এই ক্ষুদ্রই করবে বিশ্ব জয়। ঠিক এমনটাই করেছিল ২ বছর বয়সী ছোট্ট প্রতিভাবান শিশু সুবর্ণ। যাকে সবাই চেনে আইজ্যাক সুবর্ণ বারী নামে।","একের পর এক বাঘা বাঘা অংক নিমিষেই সমাধান দেয়া অদ্ভুত এই শিশুটি বাংলাদেশি বংশোদ্ভুত সুবর্ণ আইজ্যাক বারী যুক্তরাষ্ট্রে ‘বিস্ময় বালক’ হিসেবে খ্যাতি পেয়েছে।
রসায়নের ‘পিরিওডিক টেবল’ অর্থাৎ, পর্যায় সারণি পড়তে গিয়ে সেই বয়সেই অনেকেই হয়ত হোচট খেয়েছে, আর সেখানে মাত্র আড়াই বছরের সুবর্ণ তা মুখস্থ বলে দিত পারত সে।২০১২ সালের ৯ এপ্রিল নিউইয়র্কে জন্ম সুবর্ণের। ছোট থেকেই সবাইকে অবাক করে একের পর এক কৃতিত্ব দেখিয়েছে সুবর্ণ। দেড় বছর বয়স থেকেই সংখ্যা এবং অংকের প্রতি আগ্রহ ছিল তার। তখন তারবাবা সুবর্নকে আরো কঠিন কিছু শেখাতে শুরু করলেন। তিনি সুবর্ণকে জ্যামিতির বিভিন্ন আকৃতি শেখালেন। তারপর শেখালেন রসায়নের পর্যায় সারণি। এভাবেই বাবার হাত ধরেই তার পথচলার শুরু। দুই ভাইয়ের মধ্যে সুবর্ণ ছোট।পিএইচডি স্তরের গণিত, পদার্থবিজ্ঞান ও রসায়নের সমস্যাগুলো সমাধান করতে সক্ষম হওয়ায় খুব অল্প বয়সেই বিশ্বে তার খ্যাতি ছড়িয়ে পড়ে। গণিত, পদার্থবিজ্ঞান, সন্ত্রাসবিরোধী ক্যাম্পেইন ও নিজের লেখা ‘দ্য লাভ’ গ্রন্থের মাধ্যমে বিশ্বজুড়ে চাইল্ড প্রডিজি হিসেবে পরিচিত সে। এছাড়া হার্ভার্ড বিশ্ববিদ্যালয় তাকে একজন অধ্যাপক হিসেবে স্বীকৃতি দিয়েছে। যুক্তরাষ্ট্রের নিউইয়র্ক অঙ্গরাজ্যের গভর্নর অ্যান্ড্রু কুমো বিশ্বের সবচেয়ে কম বয়সী এ অধ্যাপককে বিশেষ সম্মাননা জানিয়েছেন।এছাড়া অক্সফোর্ডসহ নানা বিশ্ববিদ্যালয় থেকে তার কাছে সুবর্ণের চিঠি আসতো। এমনকি সাবেক প্রেসিডেন্ট বারাক ওবামাও তার ট্যালেন্টে দেখে তাকে চিঠি দিয়েছিলেন। এরকম আরও অনেকে অনেক অর্জনের ভরপুর ছোট সুবর্ণের ঝুলি।",0
https://somoynews.tv/news/2021-04-29/%E0%A6%B0%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AA%E0%A7%81%E0%A6%95%E0%A7%81%E0%A6%B0-%E0%A6%96%E0%A6%A8%E0%A6%A8%E0%A7%87%E0%A6%B0-%E0%A6%B8%E0%A6%AE%E0%A7%9F-%E0%A6%AE%E0%A6%BF%E0%A6%B2%E0%A6%B2-%E0%A6%AE%E0%A6%B0%E0%A7%8D%E0%A6%9F%E0%A6%BE%E0%A6%B0%E0%A6%B6%E0%A7%87%E0%A6%B2,"রাবিতে পুকুর খননের সময় মিলল মর্টারশেল","অন্তু মুজাহিদ","শিক্ষা"," ২৯ এপ্রিল, ২০২১","N/A","রাজশাহী বিশ্ববিদ্যালয়ে পুকুর খনন করতে গিয়ে পাওয়া মর্টারশেলের নিরাপদ বিস্ফোরণ ঘটিয়েছে বোম ডিসপোজাল ইউনিট।","রাজশাহী বিশ্ববিদ্যালয়ে পুকুর খনন করতে গিয়ে পাওয়া মর্টারশেলের নিরাপদ বিস্ফোরণ ঘটিয়েছে বোম ডিসপোজাল ইউনিট। বুধবার (২৮ এপ্রিল) দুপুরে বগুড়া ক্যান্টনমেন্টের বোমা নিষ্ক্রিয়কারী একটি দল ধানক্ষেতে এর বিস্ফোরণ ঘটায়।রাজশাহী বিশ্ববিদ্যালয়ের শহীদ শামসুজ্জোহা হলের পাশে পুকুর খননের জন্য স্ক্লেভেটর দিয়ে মাটি কাটার কাজ করছিলেন শ্রমিকরা। মাটি তুলে রাখা হচ্ছিল অপর একটি পুকুর পাড়ে।এর আগে মঙ্গলবার (২৭ এপ্রিল) পুকুরে মাছকে খাবার দেয়ার সময় তুলে রাখা মাটিতে বড় একটি লোহা পড়ে থাকতে দেখে জেলে শরিফুল ইসলাম। পরে সন্দেহ হলে স্থানীয়দের সহযোগিতায় বিশ্ববিদ্যালয় কর্তৃপক্ষ ও পুলিশকে জানায় তারা।পরে বিশ্ববিদ্যালয় কর্তৃপক্ষ আইনশৃঙ্খলা বাহিনীকে জানালে বগুড়া ক্যান্টনমেন্টের বোম ডিসপোজাল ইউনিটকে খবর দেয়া হয়। এরপর বুধবার ২২ সদস্যের একটি বোমা নিষ্ক্রিয় ইউনিট বিশ্ববিদ্যালয়ে এসে সেটির পরীক্ষা-নিরীক্ষা করে। পরে বিশ্ববিদ্যালয়ের বধ্যভূমি এলাকার ধানক্ষেতে মর্টারশেলটির নিরাপদ বিস্ফোরণ ঘটানো হয়।রাজশাহী বিশ্ববিদ্যালয়ের প্রোক্টর প্রফেসর লুৎফর রহমান বলেন, ওখানকার মাটি খুঁড়লে হয়তো আরও মর্টারশেল পাওয়া যাবে। ১৯৭১ সালে রাজশাহী বিশ্ববিদ্যালয়ের শামসুজ্জোহা হলটি পাকিস্তানি সেনাবাহিনীর টর্চার সেল হিসেবে ব্যবহার করতো। এর পাশেই ছিল পাকিস্তান সেনাবাহিনীর ক্যাম্প। এতে পুকুর খনন স্থানে আরও বিস্ফোরক দ্রব্য আছে কিনা তা দেখার জন্য সেনাবাহিনীকে অনুরোধ করেছে কর্তৃপক্ষ।",0
https://somoynews.tv/news/2021-04-29/%E2%80%98%E0%A6%AC%E0%A7%8D%E0%A6%B2%E0%A7%81-%E0%A6%87%E0%A6%95%E0%A7%8B%E0%A6%A8%E0%A7%8B%E0%A6%AE%E0%A6%BF--%E0%A6%B8%E0%A7%87%E0%A6%95%E0%A7%8D%E0%A6%9F%E0%A6%B0%E0%A6%B8-%E0%A6%85%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%AA%E0%A7%8D%E0%A6%B0%E0%A7%8B%E0%A6%B8%E0%A6%AA%E0%A7%87%E0%A6%95%E0%A7%8D%E0%A6%9F%E0%A6%B8%E2%80%99-%E0%A6%AC%E0%A6%BF%E0%A6%B7%E0%A7%9F%E0%A6%95-%E0%A6%86%E0%A6%B2%E0%A7%8B%E0%A6%9A%E0%A6%A8%E0%A6%BE-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BF%E0%A6%A4,"‘ব্লু-ইকোনোমি: সেক্টরস অ্যান্ড প্রোসপেক্টস’ বিষয়ক আলোচনা অনুষ্ঠিত","অন্তু মুজাহিদ","শিক্ষা"," ২৯ এপ্রিল, ২০২১","N/A","বেসরকারি বিশ্ববিদ্যালয় নর্দান ইউনিভার্সিটি বাংলাদেশ-এ অনুষ্ঠিত হলো ‘ব্লু-ইকোনোমি: সেক্টরস অ্যান্ড প্রোসপেক্টস’ শীর্ষক এক আলোচনা সভা। সোমবার (২৬ এপ্রিল) ভার্চুয়াল মাধ্যমে এই ওয়েবিনার অনুষ্ঠিত হয়।","বেসরকারি বিশ্ববিদ্যালয় নর্দান ইউনিভার্সিটি বাংলাদেশ-এ অনুষ্ঠিত হলো ‘ব্লু-ইকোনোমি: সেক্টরস অ্যান্ড প্রোসপেক্টস’ শীর্ষক এক আলোচনা সভা। সোমবার (২৬ এপ্রিল) ভার্চুয়াল মাধ্যমে এই ওয়েবিনার অনুষ্ঠিত হয়।অনুষ্ঠানে প্রধান অতিথি হিসেবে উপস্থিত ছিলেন নর্দান ইউনিভার্সিটি বাংলাদেশ ট্রাস্ট এর চেয়ারম্যান প্রফেসর আবু ইউসুফ মো. আব্দুল্লাহ। সেসময় কী-নোট স্পিকার হিসেবে গুরুত্বপূর্ণ বক্তব্য রাখেন পশ্চিমবঙ্গের টেকনো ইন্ডিয়া ইউনিভার্সিটির রিসার্চ ডিভিশনের ডিরেক্টর ড. অভিজিত মিত্র।আলোচক হিসেবে বক্তব্য রাখেন সেন্টার ফর রেগুলটরি স্টাডিজ গভর্ন্যান্স এন্ড পাবলিক পলিসি এর প্রধান ও রিসার্চ ফেলো ড. শ্যামভু প্রাসাদ চক্রবর্তী ও পশ্চিমবঙ্গের টেকনো ইন্ডিয়া ইউনিভার্সিটির ওসেনোগ্রাফি বিভাগের প্রধান ড. সুফিয়া জামান। অনুষ্ঠানে সভাপতিত্ব করেন নর্দান ইউনিভার্সিটির উপাচার্য প্রফেসর ড. আনোয়ার হোসেন, টেকনিক্যাল সেশন চেয়ার ছিলেন উপ-উপাচার্য প্রফেসর ড. নজরুল ইসলাম, প্রোগ্রাম উপস্থাপনা করেন নর্দান ইউনিভার্সিটির সিনিয়র লেকচারার ফারজানা চৌধুরী।অনুষ্ঠানে ব্লু-ইকোনোমির অপার, অবারিত সম্ভাবনা ও সুযোগ নিয়ে নানা বিষয়ে বিস্তারিত আলোচনা উঠে আসে। বাংলাদেশের অর্থনীতিতে এই সেক্টরটির উল্লেখযোগ্য অবদান রাখতে পারে বলে মতামত ব্যক্ত করেন আলোচনা সভায় আমন্ত্রিত অতিথিরা।   ",0
https://somoynews.tv/news/2021-04-29/%E0%A6%AA%E0%A7%87%E0%A6%9B%E0%A6%BE%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%A2%E0%A6%BE%E0%A6%AC%E0%A6%BF%E0%A6%B0-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE,"পেছাতে পারে ঢাবির ভর্তি পরীক্ষা","রাইয়ান বিন আমিন","শিক্ষা"," ২৯ এপ্রিল, ২০২১","N/A","নির্ধারিত সময়ে পরীক্ষা হবে কি না- সিদ্ধান্ত নিতে বৃহস্পতিবার (২৯ এপ্রিল) জরুরি বৈঠকে বসবে বিশ্ববিদ্যালয় ডিনস কমিটি","করোনাভাইরাসের সংক্রমণ বৃদ্ধি পাওয়ায় ঢাকা বিশ্ববিদ্যালয়ের ২০২০-২১ শিক্ষাবর্ষের অনার্স প্রথম বর্ষের ভর্তি পরীক্ষা পেছাতে পারে। আগামী ২১ মে ভর্তি পরীক্ষা শুরু হওয়ার কথা থাকলেও এরইমধ্যে দেশে ভাইরাসের সংক্রমণ ব্যপক হারে বেড়েছে।তা ওই সময়ে পরীক্ষা হবে কি না- সিদ্ধান্ত নিতে বৃহস্পতিবার (২৯ এপ্রিল) উপাচার্য অধ্যাপক ড. মো. আখতারুজ্জামানের নেতৃত্বে জরুরি বৈঠকে বসবে বিশ্ববিদ্যালয় ডিনস কমিটি। তারপর এ বিষয়ে সিদ্ধান্ত নেওয়া হবে বলে গণমাধ্যমকে জানিয়েছেন উপাচার্য।এরইমধ্যে সার্বিক পরিস্থিতি বিবেচনায় ডিনস কমিটি, ভর্তি পরীক্ষা আয়োজক কমিটি ও সংশ্লিষ্ট ইউনিট প্রধানরা মিলে পরীক্ষা পেছানোর সিদ্ধান্ত নিয়েছেন বলে জানা গেছে। জুলাইয়ের শেষ দিকে পরীক্ষা শুরু করারও পরিকল্পনাও করা হয়েছে।আগের সিদ্ধান্ত অনুযায়ী, ‘ক’ ইউনিটের ভর্তি পরীক্ষা ২১ মে, ‘খ’ ইউনিটের ভর্তি পরীক্ষা ২২ মে, ‘গ’ ইউনিটের ভর্তি পরীক্ষা ২৭ মে বৃহস্পতিবার, ‘ঘ’ ইউনিটের ভর্তি পরীক্ষা ২৮ মে ও ‘চ’ ইউনিটের ভর্তি পরীক্ষা (সাধারণ জ্ঞান) ৫ জুন ও অংকন পরীক্ষা ১৯ জুন  অনুষ্ঠিত হবে।ক, খ, গ, ও ঘ ইউনিটের পরীক্ষা বেলা ১১ টা থেকে দুপুর সাড়ে ১২টা পর্যন্ত অনুষ্ঠিত হবে। চ ইউনিটের সাধারণ জ্ঞান (এমসিকিউ) পরীক্ষা বেলা ১১টা থেকে সাড়ে ১১টা পর্যন্ত ও অংকন পরীক্ষা বেলা ১১টা থেকে দুপুর ১২টা পর্যন্ত অনুষ্ঠিত হওয়ার সিদ্ধান্ত নেওয়া হয়েছিল।",0
https://somoynews.tv/news/2021-04-26/%E0%A6%AC%E0%A6%BE%E0%A6%97%E0%A6%BE%E0%A6%A8-%E0%A6%A4%E0%A7%88%E0%A6%B0%E0%A6%BF-%E0%A6%93-%E0%A6%B8%E0%A7%8C%E0%A6%A8%E0%A7%8D%E0%A6%A6%E0%A6%B0%E0%A7%8D%E0%A6%AF%E0%A6%AC%E0%A6%B0%E0%A7%8D%E0%A6%A7%E0%A6%A8%E0%A7%87%E0%A6%B0-%E0%A6%A8%E0%A6%BE%E0%A6%AE%E0%A7%87-%E0%A6%95%E0%A6%BE%E0%A6%9F%E0%A6%BE-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%9A%E0%A6%AC%E0%A6%BF%E0%A6%B0-%E0%A6%97%E0%A6%BE%E0%A6%9B!,"বাগান তৈরি ও সৌন্দর্যবর্ধনের নামে কাটা হচ্ছে চবির গাছ!","রাইয়ান বিন আমিন","শিক্ষা"," ২৬ এপ্রিল, ২০২১","N/A","গত দুদিনে অবকাঠামো নির্মাণ, সৌন্দর্যবর্ধন ও ঝুঁকিপূর্ণ হওয়ার অজুহাতে কাটা হয়েছে বিশ্ববিদ্যালয়ের ৯টি গাছ","পাহাড় আর সবুজ বনবৃক্ষে আচ্ছাদিত চট্টগ্রাম বিশ্ববিদ্যালয়ের ক্যাম্পাস। ২১'শ একর জায়গা জুড়ে দেশের সর্ববৃহৎ ক্যাম্পাস এটি। এই ক্যাম্পাসের সর্বত্র ছড়িয়ে থাকা হরেক রকমের গাছ-পালা যেমন ক্যাম্পাসের সৌন্দর্য বৃদ্ধি করে তেমনি এই অঞ্চলের পরিবেশ রক্ষায় অনন্য ভূমিকা পালন করে। তাছাড়া এই পাহাড়ি প্রকৃতিতে বসবাস করে অসংখ্য বন্যপ্রাণী৷তবে বিভিন্ন সময় এই ক্যাম্পাসের বিভিন্ন জায়গায় গাছ কাটার দৃশ্য দেখা যায়। আর এতে থাকে বিশ্ববিদ্যালয় কতৃপক্ষের অনুমোদন। বিশ্ববিদ্যালয়ের শিক্ষার্থীরা বারবার বৃক্ষনিধন নিয়ে আওয়াজ তুললেও তাতে যেন কতৃপক্ষের টনক নড়ছেই না। আর এতে বিশ্ববিদ্যালয়ের পরিবেশের উপর বিরূপ প্রভাব পড়ছে বলে মনে করছেন পরিবেশ সংশ্লিষ্টরা।জানা যায়, গত দুদিনে অবকাঠামো নির্মাণ, সৌন্দর্যবর্ধন ও ঝুঁকিপূর্ণ হওয়ার অজুহাতে কাটা হয়েছে বিশ্ববিদ্যালয়ের ৯টি গাছ ৷ এর মধ্যে ব্যবসা প্রশাসন অনুষদের দক্ষিণে রেইনট্রি, কড়াই ও বাদাম গাছসহ তিনটি এবং চবি ল্যাবরেটরি স্কুল এন্ড কলেজের পূর্ব পাশের পাঁচটি মেহগনি গাছ কাটা হয়। এর মধ্যে রেইনট্রি, কড়াই ও বাদাম গাছ ও মেহগনি গাছসহ ছয়টি গাছ বিক্রি হয়েছে নামমাত্র ২০ হাজার টাকা মূল্যে।এদিকে, করোনায় বন্ধ থাকা ক্যাম্পাসের বৃক্ষনিধনের তীব্র সমালোচনা করেছেন বিশ্ববিদ্যালয়ের শিক্ষার্থীরা। সামাজিক যোগাযোগ মাধ্যম ফেসবুক কাটা গাছের ছবিসহ পোস্ট করে এর প্রতিবাদ জানিয়েছেন শিক্ষার্থীরা। তারা বলছেন, গাছগুলো কেটে ফেলায় কেবল সৌন্দর্যহানিই ঘটেছে তা কিন্তু নয়; এতে এই ক্যাম্পাসের প্রাকৃতিক পরিবেশের বিপর্যয়ও ডেকে আনবে। তাছাড়া বৃক্ষনিধনের ফলে বিশ্ববিদ্যালয়ের জীববৈচিত্র্য হুমকির মুখে পড়ার শঙ্কাও সৃষ্টি হয়েছে বলে মনে করছেন তারা।বিশ্ববিদ্যালয়ের গাছ কাটার তীব্র সমালোচনা ও প্রতিবাদ জানিয়েছেন বিশ্ববিদ্যালয়ের ছাত্র সংগঠনের নেতারা। শাখা ছাত্রলীগের সাবেক সাংগঠনিক সম্পাদক মো. ইলিয়াস প্রশ্ন রেখে বলেন, বিশ্ববিদ্যালয়ে কি টাকার অভাব, যে এভাবে গাছ কেটে অর্থের যোগান দিতে হবে? বিশেষ কাউকে খুশি করার জন্যই এভাবে বৃক্ষনিধন করা হচ্ছে। প্রশাসন এখনই ব্যবস্থা না নিলে আমরা বসে থাকব না। বর্তমান পরিস্থিতিতে আমরা কোনো অপ্রীতিকর ঘটনা চাই না বলেও হুঁশিয়ার করেন ক্ষমতাসীন ছাত্র সংগঠনের এই নেতা।চবি ছাত্র ইউনিয়নের সাধারণ সম্পাদক আশরাফী নিতু বলেন, সৌন্দর্য বর্ধনের নাম করে অর্ধশত বছরের সাক্ষী বিশ্ববিদ্যালয়ের ইতিহাস-ঐতিহ্যের সঙ্গে মিশে থাকা গাছগুলো উপড়ে ফেলা হচ্ছে। সৌন্দর্য বর্ধনের নামে এ ধরনের বৃক্ষনিধন মোটেও কাম্য নয়। এভাবে গাছ কাটা ঐতিহ্যবাহী ক্যাম্পাসটির প্রাকৃতিক সৌন্দর্য নষ্ট করবে। প্রশাসনের উচিত ছিল গাছগুলো না কেটে বিকল্প ব্যবস্থা গ্রহণ করা।তবে, বিশ্ববিদ্যালয় প্রশাসনের পক্ষ থেকে গাছ কাটাকে প্রয়োজন বলা হচ্ছে। বৈদ্যুতিক লাইন রক্ষাসহ ঝড়ে জানমালের ক্ষতি হবার আশঙ্কা থেকে গাছগুলো কাটা হয়েছে বলে জানানো হয়েছে।জানতে চাইলে বিশ্ববিদ্যালয় রেজিস্ট্রার (ভারপ্রাপ্ত) অধ্যাপক এস এম মনিরুল হাসান বলেন, অধিক ঝুঁকিপূর্ণ, সৌন্দর্য বৃদ্ধি ও বিদ্যুৎ তারের জন্য যেসব গাছ ক্ষতিকর তা কেটে ফেলা হচ্ছে। বিশ্ববিদ্যালয়ের একটি গাছ কাটা কমিটি আছে। কমিটিই এসব বিষয়ে যাবতীয় সিদ্ধান্ত নিয়ে থাকে। সব কিছু যাচাই বাচাই করেই এসব গাছ কাটা হয়েছে। আর এসব গাছের কিছু বিশ্ববিদ্যালয়ের কাজেও ব্যাবহৃত হয়ে থাকে।গাছ কটার বিষয়ে বিশ্ববিদ্যালয় উদ্ভিদবিজ্ঞান বিভাগের অধ্যাপক ও গার্ডেন ইনচার্জ ড. শেখ বগতিয়ার উদ্দীন বলেন, গত দুইদিনে বিশ্ববিদ্যালয় থেকে ৯টি গাছ কাটা হয়েছে। ঝুঁকিপূর্ণ, বাগান তৈরিতে প্রতিবন্ধকতা ও সৌন্দর্যহানির কারণে কিছু গাছ কাটতে ব্যবসা প্রশাসন অনুষদ ও ল্যাবরেটরি কলেজ কর্তৃপক্ষ আমাদের কাছে চিঠি দিয়েছেন। আমরা গাছগুলো ঝুঁকিপূর্ণ হিসেবে চিহ্নিত করে গাছ কাটার অনুমতি দিয়েছি। বিনা প্রয়োজনে কোনো গাছ কর্তনের পক্ষে আমরাও না। ",0
https://somoynews.tv/news/2021-04-26/%E0%A6%AA%E0%A7%8D%E0%A6%B0%E0%A6%95%E0%A7%8C%E0%A6%B6%E0%A6%B2-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F-%E0%A6%97%E0%A7%81%E0%A6%9A%E0%A7%8D%E0%A6%9B-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%86%E0%A6%AC%E0%A7%87%E0%A6%A6%E0%A6%A8-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87,"প্রকৌশল বিশ্ববিদ্যালয় গুচ্ছ ভর্তি পরীক্ষার আবেদন যেভাবে","অন্তু মুজাহিদ","শিক্ষা"," ২৬ এপ্রিল, ২০২১","N/A","প্রথমবারের মতো গুচ্ছ ভর্তি পরীক্ষা নিতে যাচ্ছে চট্টগ্রাম প্রকৌশল ও প্রযুক্তি বিশ্ববিদ্যালয় (চুয়েট), খুলনা প্রকৌশল ও প্রযুক্তি বিশ্ববিদ্যালয় (কুয়েট) এবং রাজশাহী প্রকৌশল ও প্রযুক্তি বিশ্ববিদ্যালয় (রুয়েট)।","প্রথমবারের মতো গুচ্ছ ভর্তি পরীক্ষা নিতে যাচ্ছে চট্টগ্রাম প্রকৌশল ও প্রযুক্তি বিশ্ববিদ্যালয় (চুয়েট), খুলনা প্রকৌশল ও প্রযুক্তি বিশ্ববিদ্যালয় (কুয়েট) এবং রাজশাহী প্রকৌশল ও প্রযুক্তি বিশ্ববিদ্যালয় (রুয়েট)। শনিবার (২৪ এপ্রিল) থেকে এসব বিশ্ববিদ্যালয়সমূহে অনলাইনের মাধ্যমে গুচ্ছ ভর্তি পরীক্ষার আবেদন শুরু হয়েছে। শুরু হওয়া আবেদন চলবে আগামী ৮ মে বিকেল ৫টা পর্যন্ত।যে পদ্ধতিতে আবেদন করা যাবেচুয়েট, কুয়েট ও রুয়েটের সমন্বিত ভর্তি পরীক্ষার আবেদন ফরম পূরণ করতে হবে পাঁচ ধাপে। এই তিন প্রতিষ্ঠানের সমন্বিত ভর্তি পরীক্ষার ওয়েবসাইটে (https://www.admissionckruet.ac.bd/) প্রবেশ করে নির্দেশনা অনুযায়ী ফরম পূরণ করে ধার্যকৃত ফি দিয়ে অনলাইনে সাবমিট করতে হবে ওই আবেদনপত্র। সেখানে সঠিকভাবে দিতে হবে মাধ্যমিক ও উচ্চ মাধ্যমিক ফলসহ বিভিন্ন তথ্য।   ভর্তি পরীক্ষার মানবণ্টনে যা থাকবেআবেদনকারীদের ‘ক’ গ্রুপে ইঞ্জিনিয়ারিং বিভাগসমূহ এবং নগর উন্নয়ন ও পরিকল্পনা বিভাগে ৯০০ টাকা এবং ‘খ’ গ্রুপে ইঞ্জিনিয়ারিং বিভাগসমূহ, নগর উন্নয়ন ও পরিকল্পনা এবং স্থাপত্য বিভাগের জন্য আবেদনে দিতে হবে এক হাজার টাকা।ভর্তি পরীক্ষায় যোগ্য প্রার্থী তালিকা প্রকাশ ৩ হাজার ২০১টি আসনের জন্য যোগ্য আবেদনকারীর মধ্য থেকে শীর্ষ ৩০ হাজার জনকে পরীক্ষায় অংশগ্রহণের সুযোগ দেওয়া হবে। যাদের উচ্চমাধ্যমিক বা সমমানের পরীক্ষায় গণিত, পদার্থবিজ্ঞান, রসায়ন ও ইংরেজি বিষয়ের মোট নম্বরের সমন্বয়ে। আবেদনের যোগ্যতা হিসেবে প্রার্থীকে থাকতে হবে ২০১৭ অথবা ২০১৮ সালে মাধ্যমিক কিংবা সমমানে সর্বনিম্ন জিপিএ-৪ এবং উচ্চমাধ্যমিকে উচ্চতর গণিত, পদার্থবিজ্ঞান, রসায়ন ও ইংরেজিতে আলাদা আলাদাভাবে জিপিএ-৫ নিয়ে মোট গ্রেড-২০। আগামী ২ জুন ভর্তি পরীক্ষায় অংশগ্রহণের জন্য যোগ্য শিক্ষার্থীদের তালিকা প্রকাশ করা হবে।পরীক্ষা ও নম্বর বণ্টনওয়েবসাইটের তথ্য অনুযায়ী, সাধারণ প্রকৌশল বিভাগসহ এবং নগর ও পরিকল্পনা বিভাগ নিয়ে ‘ক’ গ্রুপে ৫০০ নম্বরের এমসিকিউ পরীক্ষা অনুষ্ঠিত হবে। আগামী  ১২ জুন অনুষ্ঠিত হবে প্রকৌশলের পাশাপাশি স্থাপত্য বিভাগ নিয়ে গ্রুপ ‘খ’ গ্রুপের ৭০০ নম্বরের এমসিকিউ পরীক্ষা। আগামী ৩০ জুন  প্রকাশ করা হবে চূড়ান্ত মেধাতালিকা।",0
https://somoynews.tv/news/2021-04-25/%E0%A6%AC%E0%A6%BF%E0%A6%A8%E0%A6%BE-%E0%A6%96%E0%A6%B0%E0%A6%9A%E0%A7%87-%E0%A6%B8%E0%A6%BF%E0%A6%A1%E0%A6%A8%E0%A6%BF-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%AA%E0%A7%9C%E0%A6%BE%E0%A6%B0-%E0%A6%B8%E0%A7%81%E0%A6%AF%E0%A7%8B%E0%A6%97,"বিনা খরচে সিডনি বিশ্ববিদ্যালয়ে পড়ার সুযোগ","আব্দুল করিম","শিক্ষা"," ২৫ এপ্রিল, ২০২১","N/A","উচ্চশিক্ষার জন্য দেশের বাইরে যাওয়ার স্বপ্ন থাকে অনেকেরই। প্রতিবছর বাংলাদেশ থেকে কয়েক হাজার শিক্ষার্থী দেশের বাইরে পড়াশোনা করতে যায়। তবে সাধ থাকলেও সাধ্য না থাকায় অনেকেই বাধ্য হন স্বপ্ন ত্যাগ করতে। তাই এই পড়াশোনা বিনা মূল্যে করতে বিশ্বের বিভিন্ন দেশের বিশ্ববিদ্যালয়গুলো বিদেশি শিক্ষার্থীদের জন্য বিনা মূল্যের বৃত্তির ব্যবস্থা করে থাকে।","২০২১ শিক্ষাবর্ষে বিদেশি শিক্ষার্থীদের জন্য ফুল-ফ্রি স্কলারশিপ দিচ্ছে অস্ট্রেলিয়ার সিডনি বিশ্ববিদ্যালয়। গবেষণা এবং পিএইচডি স্নাতকোত্তর শিক্ষার্থীরা পাবেন এ বৃত্তি। বাংলাদেশসহ বিশ্বের নানা দেশের শিক্ষার্থীরা আগামী ৩০ এপ্রিল পর্যন্ত আবেদন করতে পারবেন।সিডনি বিশ্ববিদ্যালয় অস্ট্রেলিয়ার সিডনিতে অবস্থিত একটি পাবলিক বিশ্ববিদ্যালয়। ওশেনিয়ার প্রাচীনতম বিশ্ববিদ্যালয়টির মূল ক্যাম্পাস ক্যাম্পারডাউন এবং ডার্লিংটন শহরতলিতে অবস্থিত। ১৬টি অনুষদ এবং স্কুল নিয়ে প্রতিষ্ঠিত শিক্ষাপ্রতিষ্ঠানটিতে স্নাতক, স্নাতকোত্তর ও ডক্টরাল ডিগ্রি অর্জনের সুযোগ রয়েছে।সুযোগ–সুবিধাসমূহএকটি বার্ষিক উপবৃত্তি প্রদান করা হবে। পিএইচডি করার জন্য ১ জানুয়ারি থেকে তিন বছরের জন্য বৃত্তি প্রদান করা হবে। প্রাপকদের এবং যারা গবেষণার জন্য স্নাতকোত্তর নিযুক্ত, তাদের জন্য দুই বছর।এছাড়া, একাডেমিক কোর্সের জন্য ফি এবং শিক্ষার্থীদের পরিষেবা, সুযোগ-সুবিধা পিএইচডি করার জন্য প্রদান করা হয়। যে প্রার্থী ১২টি গবেষণা সময়সীমা অতিক্রম করছেন এবং মাস্টার্স গবেষণা প্রার্থীর জন্য ৮টি গবেষণা সময়কালের, যদি মাস্টার্স শিক্ষার্থীরা চান তারা দুই মাসের গবেষণা সম্প্রসারণের জন্য আবেদন করতে পারেন।সেইসঙ্গে, উচ্চতর ডিগ্রি অধ্যয়নের জন্য শুধু একক প্রাপকের জন্য স্বাস্থ্যসেবা অন্তর্ভুক্ত রয়েছে এবং প্রাথমিক ভিসা আবেদন ফির জন্য ক্ষতিপূরণ প্রদান করা হবে।আবেদনের যোগ্যতাসিডনি রিসার্চ স্কলারশিপের বিশ্ববিদ্যালয়ের যোগ্য হওয়ার জন্য কিছু মানদণ্ড রয়েছে, যার মাধ্যমে প্রতিটি প্রার্থীকে আবেদন করতে হবে।শিক্ষার্থীদের অবশ্যই মাস্টার্স, গবেষণা বা ফিলোসফির ডক্টর দ্বারা পূর্ণকালীন পড়াশোনায় ভর্তির জন্য অফার থাকতে হবে। এছাড়া বিজ্ঞান বা প্রাসঙ্গিক শৃঙ্খলা ক্ষেত্রে স্নাতক ডিগ্রির সর্বনিম্ন চার বছরের চূড়ান্ত বছরে এবং একটি অ-অস্ট্রেলিয়ান বিশ্ববিদ্যালয়ে সমমানের ডিগ্রির শেষ অংশে গবেষণা উপাদানটিতে ২৫ শতাংশসহ ভর্তি হতে হবে।শিক্ষার্থীদের ডব্লিউএএম অর্জন করতে হবে, যার সর্বনিম্ন ওয়েটেজ এভারেজ মার্কও বলা হয়, যা কমপক্ষে ৮৫ গ্রেডের সমান হবে। প্রার্থীরা অস্ট্রেলিয়া, নিউজিল্যান্ডের স্থায়ী বাসিন্দা হতে পারবেন না। প্রার্থীদের আরটিপির জন্য আবেদন করতে হবে, যা একটি উপবৃত্তি এবং ফি অফসেটসহ গবেষণা প্রশিক্ষণ প্রোগ্রাম।আবেদনপদ্ধতি জানতে এখানে ক্লিক করুন ",2
https://somoynews.tv/news/2021-04-24/%E0%A6%B7%E0%A6%B7%E0%A7%8D%E0%A6%A0-%E0%A6%A8%E0%A6%AC%E0%A6%AE-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%85%E0%A7%8D%E0%A6%AF%E0%A6%BE%E0%A6%B8%E0%A6%BE%E0%A6%87%E0%A6%A8%E0%A6%AE%E0%A7%87%E0%A6%A8%E0%A7%8D%E0%A6%9F-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4,"ষষ্ঠ-নবম শ্রেণির অ্যাসাইনমেন্ট স্থগিত","ইনামুল হোসেন","শিক্ষা"," ২৪ এপ্রিল, ২০২১","N/A","করোনাকালে চলতি শিক্ষাবর্ষে দেশের মাধ্যমিকের ষষ্ঠ থেকে নবম শ্রেণির শিক্ষার্থীদের অ্যাসাইনমেন্ট কার্যক্রম সাময়িক স্থগিত ঘোষণা করা হয়েছে বলে জানিয়েছে মাধ্যমিক ও উচ্চশিক্ষা অধিদপ্তর (মাউশি)।","শুক্রবার (২৩ এপ্রিল) মাধ্যমিক ও উচ্চ শিক্ষা অধিদফতরের পরিচালক (মাধ্যমিক) মোহাম্মদ বেলাল হোসাইন স্বাক্ষরিত এ সংক্রান্ত একটি বিজ্ঞপ্তিতে এই নির্দেশ দেয়া হয়। পরবর্তী নির্দেশ না দেওয়া পর্যন্ত এ কার্যক্রম বন্ধ থাকবে বলেও জানানো হয়।মাউশির আদেশে বলা হয়, দেশে করোনাভাইরাস মহামারির বিদ্যমান পরিস্থিতিতে পরবর্তী নির্দেশ না দেওয়া পর্যন্ত ষষ্ঠ থেকে নবম শ্রেণির শিক্ষার্থীদের অ্যাসাইনমেন্ট প্রদান কার্যক্রম সাময়িক স্থগিত করা হলো।এর আগে, এর আগে ১১ এপ্রিল পর্যন্ত অ্যাসাইনমেন্ট কার্যক্রম স্থগিত করা হয়েছিল।গত ২০ মার্চ থেকে এ শিক্ষাবর্ষে ষষ্ঠ থেকে নবম শ্রেণির শিক্ষার্থীদের অ্যাসাইনমেন্ট কার্যক্রম শুরু হয়। ইতোমধ্যে তিন সপ্তাহের অ্যাসাইনমেন্ট শিক্ষার্থীদের বিতরণও করা হয়।",0
https://somoynews.tv/news/2021-04-23/%E0%A6%86%E0%A6%87%E0%A6%87%E0%A6%8F%E0%A6%B2%E0%A6%9F%E0%A6%BF%E0%A6%8F%E0%A6%B8-%E0%A6%9B%E0%A6%BE%E0%A7%9C%E0%A6%BE%E0%A6%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0-%E0%A6%AC%E0%A7%83%E0%A6%A4%E0%A7%8D%E0%A6%A4%E0%A6%BF-%E0%A6%A6%E0%A7%87%E0%A6%AC%E0%A7%87-%E0%A6%AD%E0%A6%BE%E0%A6%B0%E0%A6%A4,"আইইএলটিএস ছাড়াই বাংলাদেশি শিক্ষার্থীদের বৃত্তি দেবে ভারত","তানভীর হাসান","শিক্ষা"," ২৩ এপ্রিল, ২০২১","N/A","প্রতিবছরের মত এ বছরও বাংলাদেশি শিক্ষার্থীদের বৃত্তির ঘোষণা দিয়েছে ইন্ডিয়ান কাউন্সিল ফর কালচারাল রিলেশনস (আইসিসিআর)। অনলাইনের মাধ্যমে এবারের বৃত্তির জন্য আবেদন করা যাবে।","প্রতিবছরের মত এ বছরও বাংলাদেশি শিক্ষার্থীদের বৃত্তির ঘোষণা দিয়েছে ইন্ডিয়ান কাউন্সিল ফর কালচারাল রিলেশনস (আইসিসিআর)। অনলাইনের মাধ্যমে এবারের বৃত্তির জন্য আবেদন করা যাবে।ঢাকার ভারতীয় হাইকমিশন এক সংবাদ বিজ্ঞপ্তিতে জানিয়েছে, ভারতের বিশ্ববিদ্যালয়ে আন্ডার গ্র্যাজুয়েট, স্নাতকোত্তর ও পিএইচডির জন্য বাংলাদেশের শিক্ষার্থীরা বৃত্তি পাবেন। আবেদন করা যাবে আগামি ৩০ এপ্রিল পর্যন্ত।আবেদন করতে আগ্রহী প্রার্থীদের http://a2ascholarsships.iccr.gov.in লিংকে লগইন করে আইডি ও পাসওয়ার্ড তৈরি করতে হবে। আবেদনকারীদের বয়স ১৮ থেকে ৩০ বছরের মধ্যে হতে হবে।বিই-বিটেক আবেদনকারী প্রার্থীদের একাদশ ও দ্বাদশ শ্রেণির পাঠ্যক্রমে পদার্থবিজ্ঞান, গণিত ও রসায়ন থাকতে হবে। ভর্তির পর শিক্ষার্থীদের হোস্টেলে থাকতে হবে। আবেদনকারী প্রত্যেক শিক্ষার্থী পাঁচটি বিশ্ববিদ্যালয় ও ইনস্টিটিউটে আবেদন করতে পারবেন। ইংরেজির দক্ষতা যাচাইয়ে ৫০০ শব্দে ইংরেজিতে প্রবন্ধ লিখতে হবে শিক্ষার্থীদের।এসব কোর্সের জন্য টোফেল-আইইএলটিএস বাধ্যতামূলক নয়। আবেদন করতে শিক্ষার্থীদের মাধ্যমিক ও উচ্চমাধ্যমিক স্তরের নম্বর-পত্র আপলোড করতে হবে। আবেদনের ক্ষেত্রে প্রয়োজনীয় কাগজপত্র ইংরেজিতে না থাকলে তা ইংরেজিতে অনুবাদ করে তবেই সাবমিট করতে হবে। অনুবাদ করা কাগজপত্র ছাড়া আবেদন গ্রহণ করা হবে না।আইসিসিআর বৃত্তিপ্রাপ্ত শিক্ষার্থীদের জন্য বার্ষিক ন্যূনতম ৫ লাখ ভারতীয় রুপির বা ৬ হাজার ৮০০ মার্কিন ডলারের মেডিকেল বিমা করা বাধ্যতামূলক।ভারতীয় হাইকমিশনের সংবাদ বিজ্ঞপ্তিতে আরও বলা হয়েছে, অনলাইনে আবেদন জমা দেওয়া যাবে ৩০ এপ্রিল পর্যন্ত। এ ছাড়া এ বৃত্তিসংক্রান্ত বিস্তারিত তথ্য জানতে ভারতীয় হাইকমিশনের শিক্ষা উইংয়ে (প্লট নম্বর: ১-৩, পার্ক রোড, বারিধারা, ঢাকা ১২১২; ফোন-৫৫০৬৭৩০১-৩০৮ এক্সটেনশন-১০৯৬/১১১২; ই-মেইল: edu1.dhaka@mea.gov.in যোগাযোগ করতে বলা হয়েছে।",1
https://somoynews.tv/news/2021-04-22/%E2%80%98%E0%A6%9F%E0%A6%BE%E0%A6%87%E0%A6%AE%E0%A6%B8-%E0%A6%B9%E0%A6%BE%E0%A7%9F%E0%A6%BE%E0%A6%B0-%E0%A6%8F%E0%A6%A1%E0%A7%81%E0%A6%95%E0%A7%87%E0%A6%B6%E0%A6%A8%E2%80%99-%E0%A6%B0%E2%80%8D%E0%A7%8D%E0%A6%AF%E0%A6%BE%E0%A6%82%E0%A6%95%E0%A6%BF%E0%A6%82%E0%A7%9F%E0%A7%87-%E0%A7%AD%E0%A6%AE-%E0%A6%A1%E0%A6%BF%E0%A6%86%E0%A6%87%E0%A6%87%E0%A6%89,"‘টাইমস হায়ার এডুকেশন’ র‍্যাংকিংয়ে ৭ম ডিআইইউ","ইনামুল হোসেন","শিক্ষা"," ২২ এপ্রিল, ২০২১","N/A","বিশ্বের সবচেয়ে গুরুত্বপূর্ণ র‍্যাংকিং হিসেবে স্বীকৃত 'টাইমস হায়ার এডুকেশন র‍্যাংকিং' এ  মর্যাদাপূর্ণ স্থান অর্জন করেছে ঢাকা ইন্টারন্যাশনাল ইউনিভার্সিটি।","বুধবারে (২১ এপ্রিল) প্রকাশিত এ র‍্যাংকিং তালিকায় বাংলাদেশের বিশ্ববিদ্যালয়গুলোর মধ্যে ঢাকা ইন্টারন্যাশনাল ইউনিভার্সিটি (ডিআইইউ)'র অবস্থান ৭ম এবং প্রথম স্থান অর্জন করেছে ড্যাফোডিল ইন্টারন্যাশনাল ইউনিভার্সিটি।এছাড়াও বিশ্বের শীর্ষ ১১১৫টি বিশ্ববিদ্যালয়ের তালিকায় ১০০১তম স্থান করে নিয়েছে 'ঢাকা ইন্টারন্যাশনাল ইউনিভার্সিটি'(ডিআইইউ)। জাতিসংঘ নির্ধারিত টেকসই উন্নয়ন লক্ষ্য মাত্রা অর্জনের ভিত্তিতে এ র‍্যাংকিং করা হয়। গুণগত শিক্ষার দিক থেকে এগিয়ে থাকা বিশ্বের ১১১৫টি বিশ্ববিদ্যালয়ের মধ্যে অন্যতম শীর্ষে অবস্থান করা একটি বিশ্ববিদ্যালয় হচ্ছে 'ঢাকা ইন্টারন্যাশনাল ইউনিভার্সিটি'। বাংলাদেশের একটি বিশ্ববিদ্যালয়ের জন্য এটি সত্যিই এক অভূতপূর্ব অর্জন।ঢাকা ইন্টারন্যাশনাল ইউনিভার্সিটি পথচলার শুরু থেকেই জ্ঞানার্জনের সংস্কৃতির বিকাশ, শিক্ষার দর্শন এবং প্রযুক্তির মাধ্যমে যোগাযোগ উন্নয়নে ধারাবাহিকভাবে চেষ্টা করে যাচ্ছে। র‍্যাংকিং-এ এমন শক্তিশালী অবস্থান সেই চেষ্টারই স্বীকৃতি।উল্ল্যেখ্য, টাইমস হায়ার এডুকেশন হচ্ছে আন্তর্জাতিকভাবে স্বীকৃত বিশ্বব্যাপী বিশ্ববিদ্যালয় সমূহের মূল্যায়নকারী কর্তৃপক্ষ ও উচ্চশিক্ষার তথ্য প্রদানকারী শীর্ষস্থানীয় প্রতিষ্ঠান।বিশ্বের গুরুত্বপূর্ণ ও তাৎপর্যপূর্ণ এ র‍্যাংকিংয়ে ঢাকা ইন্টারন্যাশনাল ইউনিভার্সিটি'র এমন শক্তিশালী অর্জনের ব্যাপারে উক্ত বিশ্ববিদ্যালয়ের প্রক্টর মো. আবু তারেক বলেন, 'এ অভূতপূর্ব অবস্থান অর্জনে আমি ও আমাদের বিশ্ববিদ্যালয় সংশ্লিষ্ট সকলেই খুব খুশি।তিনি আরও বলেন,'আমাদের শিক্ষাযাত্রার এখানে এসেই থেমে গেলে চলবে না। এডুকেশন র‍্যাংকিং -এ শীর্ষে পৌঁছে সমগ্র জাতিকে শিক্ষাসেবা দেওয়াই আমাদের মূল লক্ষ্য।'জাফর/",0
https://somoynews.tv/news/2021-04-22/%E0%A6%AE%E0%A6%B9%E0%A6%BE%E0%A6%AE%E0%A6%BE%E0%A6%B0%E0%A6%BF%E0%A6%A4%E0%A7%87-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%B8%E0%A6%BE%E0%A6%AB%E0%A6%B2%E0%A7%8D%E0%A6%AF-%E0%A6%86%E0%A6%A8%E0%A6%B2%E0%A7%87%E0%A6%A8-%E0%A7%A8-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80,"মহামারিতে আন্তর্জাতিক সাফল্য আনলেন ২ শিক্ষার্থী","রাইয়ান বিন আমিন","শিক্ষা"," ২২ এপ্রিল, ২০২১","N/A","এখানে সবাই একটি কাল্পনিক রাষ্ট্রের প্রতিনিধিত্ব করেন","‘ন্যাসপা ব্যাটেন স্টুডেন্ট সিমুলেশন কম্পিটিশন' নামে করোনা মহামারি চলাকালীন সময়ে নীতিমালা প্রণয়ন বিষয়ক আন্তর্জাতিক প্রতিযোগিতায় চ্যাম্পিয়ন হয়েছে বাংলাদেশের দুই শিক্ষার্থী। যারা ভার্চুয়ালি আয়োজিত ওই প্রতিযোগিতার দল ‘হ্যানম' এর সদস্য।আন্তর্জাতিক সাফল্য আনা ওই দুই শিক্ষার্থী হলেন ঢাকা বিশ্ববিদ্যালয়ের লোকপ্রশাসন বিভাগের স্নাতকোত্তর পর্যায়ের ফারাবি এন এ রহমান ও বরিশাল বিশ্ববিদ্যালয়ের লোকপ্রশাসন বিভাগের মো. মোয়াজ্জেম হোসেন সম্রাট। বাকি  তিনজন হলেন- চীনের সিংহুয়া বিশ্ববিদ্যালয়ের পুই কেই সে, গুয়ামের (যুক্তরাষ্ট্রের অধীন) ইউনিভার্সিটি অব গুয়ামের রিনি কারপেলা এবং নিউজিল্যান্ডের ভিক্টোরিয়া ইউনিভার্সিটি অব ওয়েলিংটনের হুগো থম্পসন।‘ন্যাসপা ব্যাটেন স্টুডেন্ট সিমুলেশন কম্পিটিশন' নীতিমালা প্রণয়ন বিষয়ক সিমুলেশন প্রতিযোগিতা। যা আয়োজন করে ওয়াশিংটনভিত্তিক অলাভজনক আন্তর্জাতিক সংগঠন নেটওয়ার্ক অব স্কুল অব পাবলিক পলিসি, অ্যাফেয়ার্স অ্যান্ড অ্যাডমিনিস্ট্রেশন (এনএএসপিএএ)।শুক্রবার (১৬ এপ্রিল) নিউইয়র্কের স্থানীয় সময় সন্ধ্যা ৭টায় ১৮ সদস্যের চারটি টিম নিয়ে ফাইনাল রাউন্ড অনুষ্ঠিত হয়। বিশ্বের বিভিন্ন দেশের ৮২ বিশ্ববিদ্যালয়ের লোকপ্রশাসন বিভাগের শিক্ষার্থীরা এ প্রতিযোগিতায় অংশ নেন। করোনা মহামারির কারণে এ বছর প্রতিযোগিতাটি ভার্চ্যুয়ালি আয়োজন করা হয়েছিল।প্রতিযোগিতাটি মূলত সারা বিশ্বের লোকপ্রশাসনে অধ্যয়ণরত শিক্ষার্থীদের অর্জিত জ্ঞানকে বাস্তব ক্ষেত্রে প্রয়োগের একটি যায়গা। বিশ্বের বিভিন্ন বিশ্ববিদ্যালয়ের লোকপ্রশাসন বিভাগ থেকে মনোনীত প্রায় ৪০০ শিক্ষার্থীকে নিয়ে শুরুতে দুটি আঞ্চলিক পর্ব অনুষ্ঠিত হয়। আঞ্চলিক পর্ব দুটি অনুষ্ঠিত হয় গত ২৬ ফেব্রুয়ারি ও ৬ মার্চ। ১৬ এপ্রিল চূড়ান্ত পর্বে (গ্লোবাল অলস্টার রাউন্ড) চার দল অংশ নেয়। পুরো প্রতিযোগিতার জন্য পুরস্কার (প্রাইজ পুল) হিসেবে বরাদ্দ ছিল প্রায় ১৫হাজার মার্কিন ডলার।প্রতিযোগিতা সম্পর্কে মোয়াজ্জেম হোসেন বলেন, ‘এখানে প্রতিটি দল তার সদস্যদের নিয়ে ৫ সদস্যের একটি কেবিনেট গঠন করে,এই প্রতিযোগিতায় রাষ্ট্রের পাঁচটি গুরুত্বপূর্ণ (প্রধানমন্ত্রী, স্বাস্থ্যমন্ত্রী, অর্থমন্ত্রী, যোগাযোগমন্ত্রী এবং ডব্লিউএইচওর প্রতিনিধি) ব্যক্তিদের মতো করে সিদ্ধান্ত নিতে হয়। যারা একটি কাল্পনিক রাষ্ট্রের প্রতিনিধিত্ব করেন।ধরে নিতে হয়, রাষ্ট্রটি সম্প্রতি একটি মহামারিতে আক্রান্ত হয়েছে। যদি রাষ্ট্র লকডাউন দেয় তাহলে কিভাবে অর্থনীতির চাকা সচল রেখে অনুদান দেয়া যেতে পারে এবং আয়ের উৎস কি কি হতে পারে এবং একই সাথে মহামারি নিয়ন্ত্রণ রাখার বাস্তবিক কৌশল নিয়ে এই সিমুলেশন প্রতিযোগিতা। এই উভয়সংকট নিরসনে যে দলটি একটি ভারসাম্যপূর্ণ নীতিমালা প্রণয়ন এবং এর পক্ষে যুক্তি দিতে  সক্ষম হয়েছে, তারাই বেশি স্কোর করতে পেরেছে।'",0
https://somoynews.tv/news/2021-04-22/%E0%A6%B8%E0%A6%BF%E0%A6%AE%E0%A6%BE%E0%A6%97%E0%A7%8B-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%99%E0%A7%8D%E0%A6%95%E0%A6%BF%E0%A6%82%E0%A7%9F%E0%A7%87-%E0%A7%AB%E0%A6%B6%E0%A6%A4%E0%A7%87%E0%A6%93-%E0%A6%A8%E0%A7%87%E0%A6%87-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%95%E0%A7%8B%E0%A6%A8%E0%A7%8B-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F,"সিমাগো র‌্যাঙ্কিংয়ে ৫শতেও নেই দেশের কোনো বিশ্ববিদ্যালয়","রাইয়ান বিন আমিন","শিক্ষা"," ২২ এপ্রিল, ২০২১","N/A","৫৪৮ তম অবস্থান নিয়ে সবার ওপরে রয়েছে বঙ্গবন্ধু শেখ মুজিবুর রহমান কৃষি বিশ্ববিদ্যালয়","সিমাগো ইনস্টিটিউশনস র‌্যাঙ্কিংয়ের চলতি বছরের বিশ্ববিদ্যালয়ের তালিকার শীর্ষ পাঁচশতেও বাংলাদেশের কোনো বিশ্ববিদ্যালয় নেই। শীর্ষে রয়েছে যুক্তরাষ্ট্রের হার্ভার্ড বিশ্ববিদ্যালয়। এবার তালিকায় থাকা ২৮ বিশ্ববিদ্যালয়ের মধ্যে ৯টি পাবলিক বিশ্ববিদ্যালয়। 

এই তালিকায় স্থান পাওয়া বাংলাদেশের ২৮টি সরকারি ও বেসরকারি বিশ্ববিদ্যালয়ের মধ্যে ৫৪৮ তম অবস্থান নিয়ে সবার ওপরে রয়েছে বঙ্গবন্ধু শেখ মুজিবুর রহমান কৃষি বিশ্ববিদ্যালয়। গত বছর এ তালিকায় এটি ছিল দেশের বিশ্ববিদ্যালয়গুলোর মধ্যে পাঁচে। এছাড়া, এটি এশিয়া অঞ্চলের ১ হাজার ৪৩৭টি বিশ্ববিদ্যালয়ের মধ্যে ২৮২তম।

গতবছর শীর্ষে থাকা টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয় (৫৫৪) এবার রয়েছে দ্বিতীয় স্থানে। গত বছরের মতো এবারও তৃতীয় স্থানে রয়েছে ঢাকা বিশ্ববিদ্যালয় (৫৫৫)। অবশ্য সামাজিক বিবেচনায় শীর্ষে রয়েছে বিশ্ববিদ্যালয়টি। এছাড়া স্থান পেয়েছে যথাক্রমে চট্টগ্রাম বিশ্ববিদ্যালয়, বঙ্গবন্ধু শেখ মুজিব মেডিকেল বিশ্ববিদ্যালয়, খুলনা বিশ্ববিদ্যালয়, বাংলাদেশ কৃষি বিশ্ববিদ্যালয়, জাহাঙ্গীরনগর বিশ্ববিদ্যালয় ও বাংলাদেশ প্রকৌশল বিশ্ববিদ্যালয়।

শাহজালাল বিজ্ঞান ও প্রযুক্তি বিশ্ববিদ্যালয়ের সঙ্গে যৌথভাবে দশম স্থানে রয়েছে ইনডিপেন্ডেন্ট ইউনিভার্সিটি, এটিই সিমাগো ইনস্টিটিউশনের র‌্যাঙ্কিংয়ে দেশের শীর্ষ বেসরকারি বিশ্ববিদ্যালয়। অন্য বিশ্ববিদ্যালয়গুলো হলো যথাক্রমে রাজশাহী বিশ্ববিদ্যালয়, ব্র্যাক বিশ্ববিদ্যালয়, চট্টগ্রাম প্রকৌশল ও প্রযুক্তি বিশ্ববিদ্যালয়, আহসানুল্লাহ ইউনিভার্সিটি অব সায়েন্স অ্যান্ড টেকনোলজি, ইস্ট ওয়েস্ট ইউনিভার্সিটি, জগন্নাথ বিশ্ববিদ্যালয়, খুলনা প্রকৌশল ও প্রযুক্তি বিশ্ববিদ্যালয়, ইসলামিক ইউনিভার্সিটি অব টেকনোলজি, ইউনিভার্সিটি অব এশিয়া প্যাসিফিক, রাজশাহী প্রকৌশল ও প্রযুক্তি বিশ্ববিদ্যালয়, ইউনাইটেড ইন্টারন্যাশনাল ইউনিভার্সিটি, ঢাকা প্রকৌশল ও প্রযুক্তি বিশ্ববিদ্যালয়, ড্যাফোডিল ইউনিভার্সিটি, ইন্টারন্যাশনাল ইসলামিক ইউনিভার্সিটি চিটাগাং, নর্থ সাউথ বিশ্ববিদ্যালয়, আমেরিকান ইন্টারন্যাশনাল ইউনিভার্সিটি, মিলিটারি ইনস্টিটিউট অব সায়েন্স অ্যান্ড টেকনোলজি।

সামগ্রিক এই তালিকার বাইরে শুধু গবেষণা বিবেচনায় দেশের সেরা পাঁচ বিশ্ববিদ্যালয় হলো যথাক্রমে বঙ্গবন্ধু শেখ মুজিবুর রহমান কৃষি বিশ্ববিদ্যালয়, মাওলানা ভাসানী বিজ্ঞান ও প্রযুক্তি বিশ্ববিদ্যালয়, বাংলাদেশ কৃষি বিশ্ববিদ্যালয়, ঢাকা বিশ্ববিদ্যালয় ও বঙ্গবন্ধু শেখ মুজিব মেডিকেল বিশ্ববিদ্যালয়। এই ক্যাটাগরির তালিকার সেরা আটটি বিশ্ববিদ্যালয়ও সরকারি। নবম স্থানে রয়েছে বেসরকারি ব্র্যাক বিশ্ববিদ্যালয়। আর উদ্ভাবন ক্ষেত্রে সেরা পাঁচটি বিশ্ববিদ্যালয় হলো- চট্টগ্রাম বিশ্ববিদ্যালয়, খুলনা বিশ্ববিদ্যালয়, ইনডিপেন্ডেন্ট ইউনিভার্সিটি, ঢাকা বিশ্ববিদ্যালয়, বঙ্গবন্ধু শেখ মুজিব মেডিকেল বিশ্ববিদ্যালয়।

অন্যদিকে বিশ্ববিদ্যালয়সহ সামগ্রিক সব প্রতিষ্ঠানের তালিকায় থাকা বাংলাদেশের ৩০টি প্রতিষ্ঠানের মধ্যে রয়েছে ইন্টারন্যাশনাল সেন্টার ফর ডায়রিয়া ডিজিজ রিসার্চ, বাংলাদেশ (আইসিডিডিআর,বি)। প্রতিষ্ঠানটি ২০০৯ সাল থেকে প্রতিবছর এই তালিকায় বাংলাদেশের শীর্ষে রয়েছে। তালিকায় থাকা অন্য প্রতিষ্ঠানটি হলো বাংলাদেশ বিজ্ঞান ও শিল্প গবেষণা পরিষদ (বিসিএসআইআর)। দেশের প্রতিষ্ঠানগুলোর মধ্যে এটির অবস্থান ১৫তম।",0

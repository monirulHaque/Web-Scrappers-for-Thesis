https://somoynews.tv/news/2021-06-12/%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%A8%E0%A7%87-%E0%A6%A8%E0%A7%8C%E0%A6%95%E0%A6%BE%E0%A6%B0-%E0%A6%9F%E0%A6%BF%E0%A6%95%E0%A6%BF%E0%A6%9F-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%AF%E0%A6%BE%E0%A6%B0%E0%A6%BE,"তিন আসনে নৌকার টিকিট পেলেন যারা","মহানগর ডেস্ক","রাজনীতি"," ১২ জুন, ২০২১","N/A","জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন।","শূন্য ঘোষিত তিন আসনের উপনির্বাচনে দলীয় প্রার্থী চূড়ান্ত করেছে ক্ষমতাসীন আওয়ামী লীগ। ঢাকা-১৪ আসনে আগা খান মিন্টু, কুমিল্লা-৫ আসনে আবুল হাশেম খান এবং সিলেট-৩ আসনে হাবিবুর রহমানকে মনোনয়ন দেওয়া হয়েছে।শনিবার (১২ জুন) বেলা ১১টায় আওয়ামী লীগের মনোনয়ন বোর্ডের সভায় এ নাম ঘোষণা করা হয়। গণভবন থেকে সভায় ভার্চুয়ালি সভাপতিত্ব করেন আওয়ামী লীগের সংসদীয় মনোনয়ন বোর্ডের সভাপতি ও আওয়ামী লীগ সভাপতি প্রধানমন্ত্রী শেখ হাসিনা।সংসদীয় মনোনয়ন বোর্ডের সভায় আরও উপস্থিত ছিলেন আওয়ামী লীগের সাধারণ সম্পাদক ওবায়দুল কাদের, উপদেষ্টামণ্ডলীর সদস্য আমির হোসেন আমু, তোফায়েল আহমেদ, সভাপতিমণ্ডলীর সদস্য শেখ ফজলুল করিম সেলিম, কাজী জাফরউল্লাহ,লে. কর্নেল (অব.) ফারুক খান, আব্দুর রাজ্জাক ও আবদুস সোবহান গোলাপ। জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেছেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন। ঢাকা-১৪ আসনের মনোনয়ন ফরম সংগ্রহকারীদের মধ্যে ছিলেন- দারুস সালাম থানা আওয়ামী লীগের সাধারণ সম্পাদক ও সাবেক ছাত্রনেতা কাজী ফরিদুল হক হ্যাপি, যুবলীগের সাধারণ সম্পাদক মাইনুল হোসেন খান নিখিল, ঢাকা মহানগর উত্তর আওয়ামী লীগের সাংগঠনিক সম্পাদক মাজহারুল ইসলাম, মিজানুর রহমান মিজান, শাহ আলী থানা আওয়ামী লীগের সভাপতি বীর মুক্তিযোদ্ধা আগা খান মিন্টু, এস এম মান্নান কচি ও ডা. আরিফ। নির্বাচন কমিশন গত ২ জুন এ তিনটি আসনের উপ-নির্বাচনের তফসিল ঘোষণা করে। তফসিল অনুযায়ী রিটার্নিং কর্মকর্তার কাছে মনোনয়নপত্র জমা দেওয়ার শেষ তারিখ আগামী ১৫ জুন। উপ-নির্বাচনে ভোট গ্রহণের তারিখ ১৪ জুলাই নির্ধারণ করা হলেও দেশে করোনা সংক্রমণ অতিমাত্রায় বেড়ে যাওয়ায় ইসি ভোট গ্রহণের নতুন তারিখ আগামী ২৮ জুলাই নির্ধারণ করে। গত ১১ মার্চ সিলেট-৩ আসনের সংসদ সদস্য মাহমুদ উস সামাদ চৌধুরী, ৪ এপ্রিল ঢাকা-১৪ আসনের আসলামুল হক এবং ১৪ এপ্রিল কুমিল্লা-৫ এর এমপি আবদুল মতিন খসরুর মৃত্যুতে তিনটি আসন শূন্য ঘোষণা করা হয়।",1
https://somoynews.tv/news/2021-06-11/%E0%A6%A2%E0%A6%BE%E0%A6%95%E0%A6%BE-%E0%A7%A7%E0%A7%AA-%E0%A6%B8%E0%A6%B9-%E0%A6%A4%E0%A6%BF%E0%A6%A8-%E0%A6%86%E0%A6%B8%E0%A6%A8%E0%A7%87-%E0%A6%A8%E0%A7%8C%E0%A6%95%E0%A6%BE%E0%A6%B0-%E0%A6%AE%E0%A6%BE%E0%A6%9D%E0%A6%BF-%E0%A6%95%E0%A6%BE%E0%A6%B0%E0%A6%BE-%E0%A6%9C%E0%A6%BE%E0%A6%A8%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%B6%E0%A6%A8%E0%A6%BF%E0%A6%AC%E0%A6%BE%E0%A6%B0,"ঢাকা-১৪ আসনে নৌকার মাঝি কে, জানা যাবে শনিবার","মহানগর ডেস্ক","রাজনীতি"," ১১ জুন, ২০২১","N/A","এবারের সভায় আসন্ন ঢাকা-১৪, কুমিল্লা-৫ এবং সিলেট-৩ আসনে দলীয় প্রার্থী চূড়ান্ত করা হবে বলে জানা গেছে।","আওয়ামী লীগের মনোনয়ন বোর্ডের সভা অনুষ্ঠিত হবে শনিবার (১২ জুন) সকাল ১১টায়। সভায় সভাপতি হিসেবে গণভবনে উপস্থিত থাকবেন প্রধানমন্ত্রী শেখ হাসিনা। এ দিন ঢাকা-১৪ আসনসহ বাকি দুই আসনের নৌকার প্রার্থী চূড়ান্ত করা হবে।শুক্রবার (১১ জুন) দলের সাধারণ সম্পাদক ওবায়দুল কাদের সংশ্লিষ্ট সবাইকে স্বাস্থ্য সুরক্ষাবিধি মেনে যথাসময়ে সভায় উপস্থিত থাকার জন্য আহ্বান জানিয়েছেন।ঢাকা-১৪ আসনে উপনির্বাচনে নৌকা প্রতীক চেয়ে এখন পর্যন্ত মনোনয়ন ফরম কিনেছেন ৩৪ জন। ঢাকা-১৪ আসন ছাড়াও মনোনয়ন ফরম বিক্রি করা হয়েছে কুমিল্লা-৫ সিলেট-৩ আসন।জাতীয় সংসদের শূন্য ঘোষিত তিনটি আসনের উপনির্বাচনের জন্য মোট ৯৪টি মনোনয়ন ফরম বিক্রি করেছে ক্ষমতাসীন দল আওয়ামী লীগ। এর মধ্যে ঢাকা-১৪ আসনে আওয়ামী লীগের দলীয় মনোনয়ন ফরম সংগ্রহ করেছেন ৩৪ জন, কুমিল্লা-৫ আসনে ৩৫ জন এবং সিলেট-৩ আসনে ২৫ জন।ঢাকা-১৪ আসনের মনোনয়ন ফরম সংগ্রহকারীদের মধ্যে রয়েছেন- দারুস সালাম থানা আওয়ামী লীগের সাধারণ সম্পাদক ও সাবেক ছাত্রনেতা কাজী ফরিদুল হক হ্যাপি, যুবলীগের সাধারণ সম্পাদক মাইনুল হোসেন খান নিখিল, ঢাকা মহানগর উত্তর আওয়ামী লীগের সাংগঠনিক সম্পাদক মাজহারুল ইসলাম, মিজানুর রহমান মিজান, শাহ আলী থানা আওয়ামী লীগের সভাপতি বীর মুক্তিযোদ্ধা আগা খান মিন্টু, এস এম মান্নান কচি ও ডা. আরিফ।উল্লেখ্য, মাইনুল হোসেন খান নিখিল গত জাতীয় সংসদ নির্বাচনে তিনি ঢাকা-১৫ আসন থেকে নৌকার মনোনয়ন প্রত্যাশী ছিলেন। এস এম মান্নান কচি দশম জাতীয় সংসদ নির্বাচনে নৌকা প্রতীকের বিরুদ্ধে স্বতন্ত্র প্রার্থী হয়ে নির্বাচন করেছিলেন। মনোনয়ন প্রত্যাশী আরেক নেতার নাম পাপিয়াকাণ্ডে পৃষ্ঠপোষক হিসেবে এলে তিনি এক সময় রাজনীতি থেকে সরে যাওয়ার ঘোষণা দিয়ে সংবাদ সম্মেলন করেছিলেন। তিনিও মনোনয়ন প্রত্যাশী। শুরু করেছেন দৌড়ঝাঁপ। আরেক মনোনয়ন প্রত্যাশী নারী নির্যাতনের অভিযোগে ঢাকা কেন্দ্রীয় কারাগার থেকে কয়েকদিন আগে মুক্তি পান। তিনিও দৌড়ে সামনের সারিতে। একজন মনোনয়ন প্রত্যাশী একজন সংসদ সদস্যের ব্যক্তিগত কর্মকর্তা। তদবির ব্যবসা-বাণিজ্যের সঙ্গে জড়িত বলে জানা গেছে। নির্বাচন কমিশন গত ২ জুন এ তিনটি আসনের উপ-নির্বাচনের তফসিল ঘোষণা করে। তফসিল অনুযায়ী রিটার্নিং কর্মকর্তার কাছে মনোনয়নপত্র জমা দেওয়ার শেষ তারিখ আগামী ১৫ জুন। উপ-নির্বাচনে ভোট গ্রহণের তারিখ ১৪ জুলাই নির্ধারণ করা হলেও দেশে করোনা সংক্রমণ অতিমাত্রায় বেড়ে যাওয়ায় ইসি ভোট গ্রহণের নতুন তারিখ আগামী ২৮ জুলাই নির্ধারণ করে।প্রসঙ্গত, গত ১১ মার্চ সিলেট-৩ আসনের সংসদ সদস্য মাহমুদ উস সামাদ চৌধুরী, ৪ এপ্রিল ঢাকা-১৪ আসনের আসলামুল হক এবং ১৪ এপ্রিল কুমিল্লা-৫ এর এমপি আবদুল মতিন খসরুর মৃত্যুতে তিনটি আসন শূন্য ঘোষণা করা হয়।",1
https://somoynews.tv/news/2021-05-31/%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%B8%E0%A7%87%E0%A6%A4%E0%A7%81%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"সাংবাদিকদের নিয়ে যা বললেন সেতুমন্ত্রী","আব্দুল করিম","রাজনীতি"," ৩১ মে, ২০২১","N/A","আওয়ামী লীগের সাধারণ সম্পাদক ওবায়দুল কাদের বলেছেন, সাংবাদিকদের স্বার্থবিরোধী কোনো কিছুই করবে না সরকার। 
শেখ হাসিনা সরকার সাংবাদিকবান্ধব বলেও উল্লেখ করেন ওবায়দুল কাদের। বলেন, গণমাধ্যমের যে কোনো বিষয় প্রধানমন্ত্রী শেখ হাসিনা অত্যন্ত সহানুভূতিশীল।","বৃহস্পতিবার (২০ মে) বিকেলে তার সরকারি বাসভবনে ব্রিফিংকালে তিনি এসব কথা বলেন।সাংবাদিকদের আবারও ধৈর্য ধরার আহ্বান জানিয়ে ওবায়দুল কাদের বলেন, প্রধানমন্ত্রী শেখ হাসিনার প্রতি আস্থা রাখুন।
সাংবাদিকদের সুখে দুঃখে এবং গঠনমূলক সাংবাদিকতার পথ অনুসরণে প্রধানমন্ত্রী সঙ্গে আছেন।সাংবাদিকগণ পেশাগত কারণে বিভিন্নভাবে তথ্য সংগ্রহ করেন, তথ্য অধিকার আইন অনুযায়ী অপ্রকাশযোগ্য তথ্য ছাড়া অন্যান্য তথ্য সংগ্রহের সুযোগ রয়েছে সুনির্দিষ্ট প্রক্রিয়া অনুসরণ করে, কিন্তু অভিজ্ঞ সাংবাদিক তথ্য সংগ্রহে যে প্রক্রিয়া অনুসরণ করেছেন তা সঠিক পদ্ধতি কিনা তা ভেবে দেখার বিষয় বলে মনে করেন আওয়ামী লীগের সাধারণ সম্পাদক।বুধবার (১৯ মে)  বিভিন্ন মাধ্যমে প্রচারিত একটি ভিডিওতে দেখা যায়, সংশ্লিষ্ট সাংবাদিক এক পর্যায়ে নিজের ভুল স্বীকার করে মুখে মুচলেকা দেওয়ার কথাও বলেছেন উল্লেখ করে ওবায়দুল কাদের বলেন চৌর্যবৃত্তি আর সাংবাদিকতাকে আমরা কি এক করে ফেলতে পারি?তদন্তের মাধ্যমে প্রকৃত সত্য বের হওয়ার আগেই তার পক্ষে বা বিপক্ষে আন্দোলন কতটা যৌক্তিক, সেটাও সাংবাদিকদের ভেবে দেখার আহ্বান জানান ওবায়দুল কাদের। বলেন, একজন অন্যায় করলে ঢালাওভাবে সবাইতো সেজন্য দায়ী নন। সচিবালয়ে প্রতিদিন সাংবাদিকরা পেশাগত দায়িত্ব পালন করেন এবং তথ্য সংগ্রহ করেন কিন্তু কেউ এভাবে লুকিয়ে ফাইলের ছবি তোলেন না বা নথি নিয়ে যায় না, সংশ্লিষ্ট সাংবাদিক নিজেও ভুল স্বীকার করছেন।আত্মস্বীকৃত একজনের ভুলের জন্য সাংবাদিক বন্ধুদের এমন অবস্থান গ্রহণ কেন? আওয়ামী লীগের সাধারণ সম্পাদক সাংবাদিকদের বিবেকের কাছে প্রশ্ন রাখেন।কেউই আইনের উর্ধ্বে নন, আইন সবার জন্য সমান জানিয়ে ওবায়দুল কাদের বলেন, যেহেতু বিষয়টি তদন্তাধীন তাই এনিয়ে কোনো মন্তব্য করতে চাই না।ইতিমধ্যে বিষয়টি তদন্তের জন্য ডিবিকে দায়িত্ব দেওয়া হয়েছে, তদন্ত কাজে সরকার কোনোরূপ হস্তক্ষেপ করবে না বলেও জানান আওয়ামী লীগের সাধারণ সম্পাদক।বিএনপি কাল্পনিক অভিযোগ আনলেও প্রকৃতপক্ষে সরকার দমন পীড়নে বিশ্বাসী নয় উল্লেখ করে ওবায়দুল কাদের বলেন, বিএনপি নেতারা প্রতিদিনই সরকার এবং প্রধানমন্ত্রীর বিরুদ্ধে বিষোদগার করে যাচ্ছেন। সেজন্যতো বিএনপির কোনো নেতাকে কোনো প্রকার হেনস্তা বা গ্রেপ্তার করা হয়নি।",1
https://somoynews.tv/news/2021-04-26/%E0%A6%87%E0%A6%B2%E0%A6%BF%E0%A7%9F%E0%A6%BE%E0%A6%B8-%E0%A6%86%E0%A6%B2%E0%A7%80-%E0%A6%A8%E0%A6%BF%E0%A6%96%E0%A7%8B%E0%A6%81%E0%A6%9C--%E0%A6%9A%E0%A6%BF%E0%A6%A0%E0%A6%BF%E0%A6%B0-%E0%A6%AC%E0%A7%8D%E0%A6%AF%E0%A6%BE%E0%A6%96%E0%A6%BE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%86%E0%A6%AC%E0%A7%8D%E0%A6%AC%E0%A6%BE%E0%A6%B8,"ইলিয়াস আলী নিখোঁজ: চিঠির ব্যাখা দিলেন মির্জা আব্বাস","রাইয়ান বিন আমিন","রাজনীতি"," ২৬ এপ্রিল, ২০২১","N/A","চিঠির বিষয়বস্তু সম্পর্কে তিনি কিছু বলেননি মির্জা আব্বাস","বিএনপি নেতা এম ইলিয়াস আলীর নিখোঁজের পেছনে দলের নেতাদের সন্দেহ করে দেওয়া বক্তব্যের ব্যাখ্যা চেয়ে দলের পাঠানো চিঠির জবাব দিয়েছেন স্থায়ী কমিটির সদস্য মির্জা আব্বাস। সোমবার (২৬ এপ্রিল) দুপুরে দলের মহাসচিব মির্জা ফখরুল ইসলাম আলমগীরের কাছে তিনি চিঠি পৌঁছে দেন।এর আগে, বিএনপির ভারপ্রাপ্ত চেয়ারম্যান তারেক রহমানের পক্ষে দলের মহাসচিব মির্জা ফখরুল ইসলাম আলমগীর বক্তব্যের ব্যাখ্যা চেয়ে মির্জা আব্বাসকে চিঠি দেন। দলের পক্ষ থেকে তিন দিনের মধ্যে চিঠির জবাব দিতে বলা হয়েছিল। কিন্তু কিন্তু তিনি পাঁচ দিনের মাথায় এসে চিঠির জবাব দিলেন। তবে চিঠির বিষয়বস্তু সম্পর্কে তিনি কিছু বলেননি মির্জা আব্বাস।১৭ এপ্রিল দুপুরে সিলেট বিভাগ জাতীয়তাবাদী সংহতি সম্মেলন-ঢাকার উদ্যোগে আয়োজিত এক ভার্চুয়াল আলোচনা সভায় মির্জা আব্বাস ইলিয়াস আলী গুমের পেছনে দলের কয়েকজন নেতাকে দায়ী করেন। এসময় দলের মধ্যে থাকা বদমাশগুলোকে চিহ্নিত করতে সরকারের কাছে দাবিও জানান এই নেতা।বলেন, ‘আমি জানি, আওয়ামী লীগ সরকার ইলিয়াস আলীকে গুম করেনি। তাহলে গুমটা কে করল? এই সরকারের কাছে এটা আমি জানতে চাই।’মির্জা আব্বাস বলেন, ‘এদেরকে অনেকেই চেনেন। ইলিয়াস গুম হওয়ার আগের রাতে দলীয় অফিসে কোনো এক ব্যক্তির সঙ্গে তার বাগবিতণ্ডা হয়। ইলিয়াস খুব গালিগালাজ করেছিলেন তাকে। সেই বিষধর সাপগুলো এখনও আমাদের দলে রয়ে গেছে। যদি এদেরকে দল থেকে বিতাড়িত করতে না পারি, সামনে যাওয়া যাবে না।’এ বিষয়ে গণমাধ্যমে সংবাদ প্রকাশিত হলে পরদিন আবার রাজধানীর শাহজাহানপুরে নিজ বাসায় এক সংবাদ সম্মেলনে মির্জা আব্বাস বলেন, ‘আমার বক্তব্য কাটপিস করে ইচ্ছেমতো ব্যবহার করা হয়েছে। কী কারণে করা হয়েছে আমি জানি না। এমন কোনো কথা বলিনি, যার জন্য আমাকে বিব্রত হতে হবে। সরকার বা আওয়ামী লীগ ইলিয়াস আলীকে গুম করেনি- এমন কথা আমি বলিনি। আমার কথা বিকৃত করে লেখা হয়েছে।’ ",1
https://somoynews.tv/news/2021-04-25/%E0%A6%95%E0%A6%93%E0%A6%AE%E0%A6%BF-%E0%A6%AE%E0%A6%BE%E0%A6%A6%E0%A6%B0%E0%A6%BE%E0%A6%B8%E0%A6%BE%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%B0%E0%A6%BE%E0%A6%9C%E0%A6%A8%E0%A7%80%E0%A6%A4%E0%A6%BF-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7,"কওমি মাদরাসার ছাত্র-শিক্ষকদের রাজনীতি নিষিদ্ধ","আব্দুল করিম","রাজনীতি"," ২৫ এপ্রিল, ২০২১","N/A","দেশের বিভিন্ন স্থানে সম্প্রতি হেফাজতে ইসলামের সহিংস কর্মকাণ্ডের পর উদ্ভূত পরিস্থিতিতে সব কওমি মাদরাসার ছাত্র-শিক্ষকদের রাজনীতি নিষিদ্ধ করা হয়েছে।","রোববার (২৫ এপ্রিল) কওমি মাদরাসার সর্বোচ্চ নীতি নির্ধারণী বোর্ড আল-হাইআতুল উলয়া লিল জামিআতিল কওমিয়া বাংলাদেশের স্থায়ী কমিটির এক সভায় এ সিদ্ধান্ত নেওয়া হয়। বোর্ডের অফিস সম্পাদক মু. অছিউর রহমান স্বাক্ষরিত এক বিবৃতিতে এ তথ্য জানানো হয়েছে।সভায় সম্প্রতি গ্রেফতার হওয়া কওমি মাদরাসার ছাত্র, শিক্ষক, আলেম-ওলামা, ধর্মপ্রাণ মুসলমান এবং মসজিদের ইমাম ও মুসল্লিদের রমজানের এই রহমতের মাস বিবেচনায় সরকারের নিকট তাদের মুক্তির আহ্বান জানানো হয়। পাশাপাশি আলেম-ওলামা, মাদরাসার ছাত্র ও ধর্মপ্রাণ মুসলমানদের হয়রানি না করার জন্য বিশেষভাবে অনুরোধ করা হয়।এছাড়া সভায় ঠিক হয়, কওমি মাদরাসা সম্পর্কিত যাবতীয় বিষয়ে সিদ্ধান্ত ও পদক্ষেপ নেবে আল-হাইআতুল উলয়া। আল-হাইআতুল উলয়ার অধীন এক বা একাধিক বোর্ড কিংবা কোনো সংগঠন বা ব্যক্তি আল-হাইআতুল উলয়ার সিদ্ধান্ত ব্যতীত পৃথকভাবে কওমি মাদরাসা বিষয়ক কোনো সিদ্ধান্ত বা পদক্ষেপ বা উদ্যোগ নিতে পারবে না।",1
https://somoynews.tv/news/2021-04-25/%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%9C%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%B8%E0%A6%BE%E0%A6%AC%E0%A6%BE%E0%A6%A6%E0%A7%87-%E0%A6%AC%E0%A7%87%E0%A6%B0%E0%A6%BF%E0%A7%9F%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%9A%E0%A6%BE%E0%A6%9E%E0%A7%8D%E0%A6%9A%E0%A6%B2%E0%A7%8D%E0%A6%AF%E0%A6%95%E0%A6%B0-%E0%A6%A4%E0%A6%A5%E0%A7%8D%E0%A6%AF,"হেফাজত নেতাদের জিজ্ঞাসাবাদে বেরিয়ে আসছে চাঞ্চল্যকর তথ্য","আব্দুল করিম","রাজনীতি"," ২৫ এপ্রিল, ২০২১","N/A","সম্প্রতি গ্রেফতার হওয়া হেফাজতে ইসলামের নেতাদের জিজ্ঞাসাবাদে একের পর এক বিস্ফোরক তথ্য বেরিয়ে আসছে। কোন মাহফিলে কে ওয়াজ করবেন, সেটাও হেফাজতে ইসলামের নেতাদের একটি অংশ নিয়ন্ত্রণ করতেন বলে জানিয়েছে পুলিশ।","সংগঠনটির কয়েক নেতাকে জিজ্ঞাসাবাদের পর শনিবার (২৪ এপ্রিল) এই তথ্য দিয়েছেন গোয়েন্দা পুলিশের যুগ্ম কমিশনার মাহবুব আলম।গণমাধ্যমকে তিনি বলেন, রাবেতাতুল ওয়ায়েজীন নামের এই সংগঠনটি বেশ তৎপর। হেফাজতের উগ্রপন্থি নেতারা এর নেতৃত্ব দিচ্ছে। কোথাও কোন ওয়াজ মাহফিল করতে হলে তাদের মাধ্যমে আসতে আয়োজকদের বাধ্য করা হয়।যুগ্ম কমিশনার জানান, হেফাজতে ইসলামের যুগ্ম মহাসচিব মামুনুল হক ‘রাবেতাতুল ওয়ায়েজীন’র নেতৃত্বে ছিলেন। আগে শিশু বক্তা রফিকুল ইসলাম মাদানী এই সংগঠনের সাথে জড়িত ছিলেন না, সম্প্রতি তাকে যুক্ত করা হয়েছে।ভারতের প্রধানমন্ত্রী নরেন্দ্র মোদির ঢাকা সফরকে কেন্দ্র করে দেশজুড়ে তাণ্ডবের ঘটনায় সম্প্রতি মামুনুল হকসহ হেফাজতের বেশ কয়েকজন কেন্দ্রীয় নেতাকে গ্রেপ্তার করেছে পুলিশ।হেফাজতের বিরুদ্ধে করা মামলাগুলোর প্রায় অর্ধশতটি তদন্ত করছে ঢাকা মহানগর গোয়েন্দা পুলিশ। তদন্ত করে একের পর এক চাঞ্চল্যকর তথ্য দিচ্ছেন গোয়েন্দা কর্মকর্তারা। তারা বলছেন, হেফাজত বড় ধরনের অপপরিকল্পনা নিয়ে এগোচ্ছিল, যা দৃশ্যত এতদিন অজানা ছিল।    মাহবুব আলম বলেন, সম্প্রতি গ্রেফতার হওয়া হেফাজত নেতাদের রিমান্ডে এনে জিজ্ঞাসাবাদে ‘গুরুত্বপূর্ণ’ তথ্য পাওয়া যাচ্ছে। পাকিস্তানের ‘তেহেরিক-ই-লাব্বায়িক’ নামের সংগঠনের আদলে তারা হেফাজতে ইসলামী বাংলাদেশকে গঠন করে পাকিস্তান বা আফগানিস্তানের মতো এদেশকে গড়ে তুলতে চায়। যার পেছনে জামাত-শিবির রয়েছে। শনিবার (২৪ এপ্রিল) গ্রেপ্তার হেফাজতের কেন্দ্রীয় নায়েবে আমির আহমদ আবদুল কাদের ইসলামী ছাত্রশিবিরের একজন সাবেক সভাপতি। হেফাজত ইসলামীর অধিকাংশই জামায়াত-শিবিরের সাথে জড়িত বলেও জানান পুলিশের যুগ্ম কমিশনার।হেফাজতে ইসলাম মাদ্রাসার শিশুদের ঢাল হিসেবে ব্যবহার করছে বলেও উল্লেখ করেন মাহবুব। তিনি বলেন, সংগঠনটির নেতারা নিরীহ শিশু ছাত্রদের বড় পুঁজি বলে মনে করে। এই ছাত্রদের সহজেই রাস্তায় বের করে আনা যায় এবং কাজেও লাগানো যায়।
 ",1
https://somoynews.tv/news/2021-04-25/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%86%E0%A6%B8%E0%A6%9B%E0%A7%87%E0%A6%A8-%E0%A6%9A%E0%A7%80%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B0%E0%A6%95%E0%A7%8D%E0%A6%B7%E0%A6%BE%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"ঢাকায় আসছেন চীনের প্রতিরক্ষামন্ত্রী","আব্দুল করিম","রাজনীতি"," ২৫ এপ্রিল, ২০২১","N/A","চীনের প্রতিরক্ষামন্ত্রী ও স্টেট কাউন্সিলর ওয়েই ফেঙ্গি বাংলাদেশ সফরে আসছেন। একদিনের সফরে আগামী মঙ্গলবার (২৭ এপ্রিল) সকালে তিনি ঢাকায় পৌঁছাবেন।","শনিবার (২৪ এপ্রিল) রাতে পররাষ্ট্র মন্ত্রণালয় সূত্রে এ তথ্য জানা গেছে।সকাল-বিকেলের এ সফরে ওয়েই ফেঙ্গি রাষ্ট্রপতি মো. আবদুল হামিদের সঙ্গে সৌজন্য সাক্ষাৎ করবেন। বৈঠক করবেন সেনাপ্রধান জেনারেল আজিজ আহমেদের সঙ্গে।মহামারি করোনাভাইরাস পরিস্থিতির মধ্যে চীনের প্রতিরক্ষামন্ত্রীর ঢাকা সফরকে বিশেষ গুরুত্ব হিসেবে দেখছেন কূটনৈতিক বিশ্লেষকরা। কেননা, করোনার দ্বিতীয় ঢেউ সামলাতে ভারত থেকে টিকা পাওয়া নিয়ে অনিশ্চয়তা দেখা দেওয়ায় চীনের সঙ্গে যোগাযোগ করছে বাংলাদেশ। আর চীনও বাংলাদেশকে টিকা দিতে প্রস্তুত।জানা গেছে, বাংলাদেশ সরকার চাইলে যে কোনো মুহূর্তে টিকা পাঠিয়ে দেবে চীন। সেক্ষেত্রে শুরুতে ৫ থেকে ৬ লাখের মতো ভ্যাকসিন উপহার হিসেবে বাংলাদেশকে দেবে বেইজিং।ভ্যাকসিন ইস্যু ছাড়াও চীনের প্রতিরক্ষামন্ত্রীর ঢাকা সফর নানা কারণে গুরুত্বপূর্ণ। চীনের সঙ্গে বাংলাদেশের প্রতিরক্ষা সহযোগিতা প্রতিনিয়ত সম্প্রসারিত হচ্ছে। বাংলাদেশের সেনাবাহিনীর জন্য সমরাস্ত্রের বড় উৎস চীনের সঙ্গে প্রতিরক্ষা খাতে বেইজিংয়ের সঙ্গে ঢাকার গুরুত্বপূর্ণ সম্পর্ক রয়েছে। তাছাড়া বিশ্ব রাজনৈতিক প্রেক্ষাপটে চীনের উদ্যোগের বেল্ট অ্যান্ড রোড ইনিশিয়েটিভ (বিআরআই) থেকে বাংলাদেশ যেন বিমুখ না হয় সেদিকেও নজর থাকবে ওয়েই ফেঙ্গির।প্রসঙ্গত, গত নভেম্বরের শেষে একদিনের সফরে চীনের প্রতিরক্ষামন্ত্রীর নেপালের রাজধানী কাঠমান্ডু থেকে ঢাকায় আসার কথা ছিল। সফরের একেবারে আগমুহূর্তে তা স্থগিত হয়ে যায়।",1
https://somoynews.tv/news/2021-04-22/%E0%A6%B6%E0%A6%99%E0%A7%8D%E0%A6%95%E0%A6%BE%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%95%E0%A6%BF-%E0%A6%A8%E0%A6%BE--%E0%A6%9C%E0%A6%BE%E0%A6%A8%E0%A6%A4%E0%A7%87-%E0%A6%A6%E0%A7%81-%E0%A6%8F%E0%A6%95%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%86%E0%A6%AC%E0%A6%BE%E0%A6%B0-%E0%A6%9F%E0%A7%87%E0%A6%B8%E0%A7%8D%E0%A6%9F,"শঙ্কামুক্ত কি না- জানতে দু-একদিনের মধ্যে আবার টেস্ট","রাইয়ান বিন আমিন","রাজনীতি"," ২২ এপ্রিল, ২০২১","N/A","ভ্যারিয়েন্ট পরিবর্তিত হওয়ায় এখনই শঙ্কামুক্ত বলার সুযোগ নেই","করোনাভাইরাসে আক্রান্ত বিএনপি চেয়ারপারসন বেগম খালেদা জিয়ার শারীরিক অবস্থা এখন পর্যায়ক্রমে ভালোর দিকে যাচ্ছে। তবে, শঙ্কামুক্ত কি না তা জানতে দুই-একদিনের মধ্যে দ্বিতীয়বারের মতো করোনার টেস্ট করা হবে বলে জানিয়েছেন তার ব্যক্তিগত চিকিৎসক ডা. এ বি এম জাহিদ হোসেন।বুধবার (২১ এপ্রিল) তার ডা. এ বি এম জাহিদ হোসেন জানান, ‘ম্যাডামের শ্বাসকষ্ট নেই, গলাব্যথা নেই, শারীরিক অবস্থা স্থিতিশীল। তবে, ভ্যারিয়েন্ট পরিবর্তিত হওয়ায় এখনই শঙ্কামুক্ত বলার সুযোগ নেই।’তিনি আরও জানান, শঙ্কামুক্ত কি না তা জানতে দুই-একদিনের মধ্যে দ্বিতীয়বারের মতো করোনার টেস্ট করা হবে। খালেদা জিয়াসহ বাসার ৯ জন করোনায় আক্রান্ত। তাদের সবার অবস্থাই এখন ভালো।গত ১০ এপ্রিল করোনা পরীক্ষা করান বিএনপি চেয়ারপারসন। পরদিন পরীক্ষায় পজেটিভ শনাক্ত হন তিনি। করোনায় আক্রান্ত হওয়ার পর আজ খালেদা জিয়ার ১৪তম দিন চলছে।  বেগম জিয়ার পাশাপাশি তার বাসার আরও আটজনের দেহে করোনা ভাইরাস শনাক্ত হয়।",1
https://somoynews.tv/news/2021-04-20/%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4-%E0%A6%A8%E0%A7%87%E0%A6%A4%E0%A6%BE-%E0%A6%95%E0%A7%87%E0%A6%BE%E0%A6%B0%E0%A6%AC%E0%A6%BE%E0%A6%A8-%E0%A6%86%E0%A6%B2%E0%A7%80-%E0%A6%95%E0%A6%BE%E0%A6%B8%E0%A7%87%E0%A6%AE%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0,"হেফাজত নেতা কোরবান আলী কাসেমী গ্রেফতার","মহানগর ডেস্ক","রাজনীতি"," ২০ এপ্রিল, ২০২১","N/A","হেফাজতে ইসলামের ঢাকা মহানগরের সহ-সভাপতি ও বাংলাদেশ খেলাফত মজলিসের কেন্দ্রীয় যুগ্ম মহাসচিব মাওলানা কোরবান আলী কাসেমীকে গ্রেফতার করেছে পুলিশের গোয়েন্দা বিভাগ (ডিবি)।","মঙ্গলবার (২০ এপিল) বিকেল সাড়ে ৫টার দিকে রাজধানীর বাসাবো এলাকায় নিজ বাসা থেকে গ্রেফতার করে ডিবির গুলশান বিভাগ।ডিবির যুগ্ম কমিশনার মাহবুব আলম বিষয়টি নিশ্চিত করেছেন। তিনি জানান, ২০১৩ সালের ৫ মে মতিঝিলের শাপলা চত্বরে হেফাজতের অগ্নিসংযোগ ও হত্যাকাণ্ডের ঘটনায় হওয়া মামলায় তাকে গ্রেফতার করা হয়েছে।উল্লেখ্য, মাওলানা কোরবান আলী কাসেমীসহ এ নিয়ে হেফাজতে ইসলামের শীর্ষ পর্যায়ের ১০ নেতা গ্রেফতার হলেন। এর আগে গত রোববার (১৮ এপ্রিল) হেফাজতের কেন্দ্রীয় যুগ্ম মহাসচিব মামুনুল হককে গ্রেফতার করে পুলিশের তেজগাঁও বিভাগ।এর বাইরে বিভিন্ন জেলা-উপজেলা থেকেও শতাধিক নেতাকর্মীকে গ্রেফতার করা হয়েছে।মোদিবিরোধী আন্দোলন করতে গিয়ে রাজধানী ঢাকাসহ সারা দেশে তাণ্ডব চালানোর অভিযোগে হেফাজতে ইসলামের নেতাকর্মীদের বিরুদ্ধে অর্ধশতাধিক মামলা দায়ের করা হয়েছে।",1
https://somoynews.tv/news/2021-04-20/%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%AC%E0%A7%88%E0%A6%A0%E0%A6%95,"স্বরাষ্ট্রমন্ত্রীর সঙ্গে হেফাজত নেতাদের বৈঠক","মহানগর ডেস্ক","রাজনীতি"," ২০ এপ্রিল, ২০২১","N/A","স্বরাষ্ট্রমন্ত্রী আসাদুজ্জামান খান কামালের সঙ্গে বৈঠক করেছেন হেফাজতে ইসলামের শীর্ষ পর্যায়ের একটি প্রতিনিধি দল। সোমবার (১৯ এপ্রিল) রাত ১০টার দিকে স্বরাষ্ট্রমন্ত্রীর ধানমন্ডির বাসায় যান তারা। বৈঠক শেষে রাত সোয়া ১১টায় সেখান থেকে বেরিয়ে যান হেফাজত নেতারা।","প্রতিনিধি দলে ছিলেন- হেফাজতের নায়েবে আমির মাওলানা আতাউল্লাহ হাফেজী, মহাসচিব নূরুল ইসলাম জেহাদী, মাওলানা মামুনুল হকের ভাই বেফাকের মহাসচিব মাওলানা মাহফুজুল হক, অধ্যক্ষ মিজানুর রহমান, মাওলানা হাবিবুল্লাহ মিয়াজী প্রমুখ।গেল এক সপ্তাহে গ্রেফতার হয়েছেন হেফাজতে ইসলামের অন্তত আটজন কেন্দ্রীয় নেতা। এছাড়া সহিংসতা ভাঙচুরের অভিযোগে স্থানীয় বেশকিছু নেতাকর্মীও গ্রেফতার হয়েছেন। তবে যুগ্ম মহাসচিব মামুনুল হক গ্রেফতারের পরদিন স্বরাষ্ট্রমন্ত্রীর সঙ্গে দেখা করতে যান হেফাজতের মহাসচিবসহ দশজন নেতা। প্রায় সোয়া একঘণ্টা বৈঠক শেষে বের হয়ে এসে গণমাধ্যমকে অনেকটা এড়িয়ে তড়িঘড়ি গাড়িতে ওঠে চলে যান তারা।বৈঠক শেষে কোনো মন্তব্য করতে রাজি হননি হেফাজত নেতারা। তবে স্বরাষ্ট্রমন্ত্রী বলছেন, এটি হেফাজত নেতাদের সঙ্গে সৌজন্য সাক্ষাৎ ছিল।এক প্রশ্নের উত্তরে স্বরাষ্ট্রমন্ত্রী জানান, সৌজন্য সাক্ষাতে এসেছিলেন তারা। এটি কোনো বৈঠক নয়। ধরপাকড় শুরু হয়েছে বলেই বোধ হয় তারা এসেছিলেন। তাদের বলা হয়েছে, সুনির্দিষ্ট তথ্য প্রমাণের ভিত্তিতেই গ্রেফতার করা হচ্ছে।অন্যদিকে, সোমবার রাতে ফেসবুক লাইভে আসেন সংগঠনটির আমির জুনায়েদ বাবুনগরী। গ্রেফতার বন্ধে সরকারের প্রতি আহ্বান তিনি। হেফাজত নেতাকর্মীদের উদ্দেশে জুনায়েদ বাবুনগরী বলেন, আপনারা কোনো জ্বালাও-পোড়াও করবেন না। হেফাজতে ইসলাম জ্বালাও-পোড়াওয়ে বিশ্বাস করে না।সরকারের কঠোর অবস্থানের কারণে সমঝোতার চেষ্টা হিসেবেই মন্ত্রীর সঙ্গে দেখা করা হয়েছে বলে জানায় হেফাজতের একটি সূত্র।",1
https://somoynews.tv/news/2021-04-20/%E0%A6%95%E0%A6%BE%E0%A6%A6%E0%A7%87%E0%A6%B0-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE%E0%A6%B0-%E0%A6%93%E0%A6%AA%E0%A6%B0-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%86%E0%A6%95%E0%A7%8D%E0%A6%B0%E0%A6%AE%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97,"কাদের মির্জার ওপর পুলিশের আক্রমণের অভিযোগ","বাংলার সময় ডেস্ক","রাজনীতি"," ২০ এপ্রিল, ২০২১","N/A","আটককৃত অনুসারীদেরকে থানায় দেখতে গিয়ে পুলিশের আক্রমণের শিকার হয়েছেন বলে অভিযোগ করেছেন বসুরহাটের মেয়র আবদুল কাদের মির্জা। তার সমর্থিত সিরাজপুর ইউনিয়ন পরিষদের (ইউপি) চেয়ারম্যান প্রার্থী মিকনসহ সাতজন অনুসারীকে থানায় ধরে নিয়ে পুলিশ অমানুষিক নির্যাতন চালাচ্ছে বলেও অভিযোগ করেছেন কাদের মির্জা।","মঙ্গলবার (২০ এপ্রিল) বেলা ১২টা তায় সহযোগী স্বপন মাহমুদের ফেসবুকে লাইভে এসে এসব অভিযোগ করেন বসুরহাট মেয়র।কাদের মির্জা বলেন, আমি আওয়ামী লীগের মূল সংগঠনে না থাকলেও বঙ্গবন্ধুর শিক্ষা ও গবেষণা পরিষদে আছি। আমি একজন প্রথম শ্রেণির পৌরসভার মেয়র। আমাকে একরাম-নিজামের (নোয়াখালী ও ফেনীর এমপি) লেলিয়ে দেয়া পুলিশ এভাবে অপমান করতে পারে না।তিনি অভিযোগ করে বলেন, মঙ্গলবার (২০ এপ্রিল) সকালে আটককৃত সাত অনুসারীকে থানা হাজতে দেখতে যাই। এসময় দায়িত্বরত অতিরিক্ত পুলিশ সুপার মো. সামিম কবির আমার গায়ে হাত দিয়েছে। আর ওসি জাহেদুল আমার সহকারী সাজুর গায়েও হাত দিয়েছে।তিনি আরও বলেন, বাঙলা ভাইদের মতো অপশক্তিরা (প্রতিপক্ষ) অস্ত্র নিয়ে থানায় গেলেও তাদের কিছু বলা হয় না। গত তিনটা মাস আমি, আমার পরিবার ও অনুসারীদের ওপর এই তাণ্ডব চলছে। আমার ছেলেসহ শতাধিক আহত হয়েছে বিচার পাইনি।তিনি অভিযোগ করে বলেন, সিরাজপুরের কুত্তা নব্যা (উপজেলা আ.লীগের সাধারণ সম্পাদক নুরনবী চৌধুরী) মানুষের ভিটে বাড়ি বিক্রি করে লুটপাট করে খাচ্ছে। আমার এখান থেকে ৬০টা অটোরিকশার লাইসেন্স নিয়ে ৫ হাজার টাকা করে বিক্রি করেছে। তাকে পাওনাদাররা আক্রমণ করেছে, সেই ঘটনায়ও আমার ছেলেদের ফাঁসিয়ে দিচ্ছে।কাদের মির্জা আপসোস করে বলেন, আমরা এতিম, আমাদেরতো দেখার কেউ নেই। আমার ছেলের মাথা ফাঁটাইছে, আমাকে ৬ বার হত্যা করতে চেয়েছে, পৌরসভায় দুই হাজার গুলি করেছে, আমার ভাইকে বোমা হামলা করেছে একটা ঘটনায়ও কাউকে গ্রেফতার করা হয়নি।তিনি বলেন, মন্ত্রীর স্ত্রীর ( ওবায়দুল কাদেরের সহধর্মিণী ইসরাতুন্নেছা কাদের) টাকা খেয়ে একতরফাভাবে কাজ করছে প্রশাসন। সচিব বেলায়েতের মাধ্যমে কোটি কোটি টাকা কালেকশন করে মন্ত্রীর স্ত্রী নিজে রাখে আর লন্ডনে তারেক জিয়ার জন্যও পাঠায়।কাদের মির্জা বলেন, আমার ওপর এ অত্যাচার হচ্ছে, আওয়ামী লীগের কেউ একবারের জন্য খোঁজ নিতেও আসেনি। পথহারা আওয়ামী লীগ, অপশক্তির আওয়ামী লীগ, অস্ত্রবাজ-টেন্ডারবাজদের আওয়ামী লীগ। এখন দেশের কোথাও ত্যাগীরা আর আওয়ামী লীগ করে না। এখনকার আওয়ামী লীগ বঙ্গবন্ধুর আদর্শ থেকেও বিচ্যুত।তিনি বলেন, সচিব বেলায়েত (সেতু মন্ত্রণালয়ের সচিব) মন্ত্রীর বউয়ের (ওবায়দুল কাদেরের সহধর্মিণী) আত্মীয়। তাকে কোম্পানীগঞ্জ ও কবিরহাটের প্রশাসনকে দেখার দায়িত্ব দেয়া হয়েছিল। এখন তার নির্দেশেই আমার ওপর এ হামলা হয়েছে।কাদের মির্জা বলেন, নোয়াখালীর ডিসি (জেলা প্রশাসক খোরশেদ আলম) বিএনপি করে। সে চাকরি বাণিজ্য করে, একজন সচিব (ইউনিয়ন পরিষদের) নিয়োগে ২০ লাখ টাকা করে আদায় করে। এবারও ১০ জন সচিব থেকে ২০ লাখ টাকা করে নিয়ে একরামসহ ভাগ করে নিয়েছে।তিনি প্রশাসনকে উদ্দেশ্য করে বলেন, রক্ত যখন নিতেছো, যখন আমার কর্মীরা পিটাই খাইতেছে আমরা মারধর খাবো, আমাদের ওপর অত্যাচার আসুক, জেল আসুক, নির্যাতন আসুক সব আমরা বরণ করে নেবো। কিন্তু ওসি, ডিসি, এসপি, এএসপি সামিম তুমি স্মরণ রাখিও আমার গায়ের ওপর আঙুল দিছো। বাংলাদেশের যে প্রান্তে তুমি যাও, তোমাকে জবাব দিতে হবে। অস্ত্র তোমার থাকবে না, বলে দিচ্ছি। আর উপরে আল্লাহ আছে, কিডনি নষ্ট হয়ে যাবে, হার্ট নষ্ট হয়ে যাবে, ও.. পাগল হই যাইবি, আল্লাহ আছে, আল্লাহ অত্যাচার কখনো সহ্য করে না।কাদের মির্জা ওবায়দুল কাদেরকে ইঙ্গিত করে বলেন, আর যারা ক্ষমতায় থেকে আমাদের ওপর অত্যাচার করছেন, বলে দিতে চাই ক্ষমতা চিরস্থায়ী থাকে না। একদিন গণআদালতে আপনাদেরও বিচার হবে, আল্লাহর আদালতেও আপনাদের বিচার হবে।এদিকে কাদের মির্জার গায়ে হাত দেয়ার বিষয়টি অস্বীকার করে অতিরিক্ত পুলিশ সুপার মো. সামিম কবির বলেন, উনার গায়ে হাত দেয়ার প্রশ্নই আসে না। তিনি অনেক দূরে দাঁড়িয়ে রুক্ষভাবে কথা বললেও পুলিশ কোনো উচ্চবাচ্য করেনি। এছাড়া সবকিছু সিসিটিভি ফুটেজে ধারণও করা আছে।",1
https://somoynews.tv/news/2021-04-18/%E0%A6%87%E0%A6%B2%E0%A6%BF%E0%A6%AF%E0%A6%BC%E0%A6%BE%E0%A6%B8-%E0%A6%86%E0%A6%B2%E0%A7%80%E0%A6%95%E0%A7%87-%E0%A6%A8%E0%A6%BF%E0%A6%AF%E0%A6%BC%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%AE%E0%A6%BF%E0%A6%A5%E0%A7%8D%E0%A6%AF%E0%A6%BE%E0%A6%9A%E0%A6%BE%E0%A6%B0%E0%A7%87%E0%A6%B0-%E0%A6%AD%E0%A6%AF%E0%A6%BC%E0%A6%99%E0%A7%8D%E0%A6%95%E0%A6%B0-%E0%A6%B0%E0%A7%82%E0%A6%AA-%E0%A6%89%E0%A6%A8%E0%A7%8D%E0%A6%AE%E0%A7%8B%E0%A6%9A%E0%A6%BF%E0%A6%A4--%E0%A6%AC%E0%A6%BE%E0%A6%B9%E0%A6%BE%E0%A6%89%E0%A6%A6%E0%A7%8D%E0%A6%A6%E0%A6%BF%E0%A6%A8-%E0%A6%A8%E0%A6%BE%E0%A6%9B%E0%A6%BF%E0%A6%AE,"ইলিয়াস আলীকে নিয়ে বিএনপির মিথ্যাচারের ভয়ঙ্কর রূপ উন্মোচিত: বাহাউদ্দিন নাছিম","মহানগর ডেস্ক","রাজনীতি"," ১৮ এপ্রিল, ২০২১","N/A","বিএনপির স্থায়ী কমিটির সদস্য মির্জা আব্বাসের বক্তব্যে ইলিয়াস আলীকে নিয়ে বিএনপির দীর্ঘ মিথ্যাচারের ভয়ঙ্কর রূপ আজ উন্মোচিত হয়েছে বলে মন্তব্য করেছেন আওয়ামী লীগের যুগ্ম সাধারণ সম্পাদক আ ফ ম বাহাউদ্দিন নাছিম। রোববার (১৮ এপ্রিল) দুপুরে করোনা মোকাবেলায় স্বেচ্ছাসেবক লীগের ফ্রী টেলিহেলথ সার্ভিস উদ্বোধন অনুষ্ঠানে তিনি এ মন্তব্য করেন।","বাহাউদ্দিন নাছিম বলেন, বিএনপির মিথ্যাচারের থলের বিড়াল বেরিয়ে এসেছে। বিএনপির পক্ষ থেকে বিভিন্ন সময় বারবার মিথ্যা অভিযোগ করা হয়েছে সরকার ইলিয়াস আলীকে নিখোঁজ করেছে। গতকাল (১৬ এপ্রিল) বিএনপির স্থায়ী কমিটির সদস্য মির্জা আব্বাস বলেছেন, ইলিয়াস আলীকে গুম করার পেছনে জড়িত বিএনপির ভিতরে থাকা কতিপয় নেতা। বিএনপির স্থায়ী কমিটির সদস্য মির্জা আব্বাসের কথায় সত্য উন্মোচিত হয়েছে। এদের এতদিনের এই মিথ্যাচারের বিচার আমি দেশের মানুষের কাছে রাখতে চাই। তারা দেশে-বিদেশে বিভিন্ন জায়গায় ধরনা দিয়ে মিথ্যাচার করেছে। এরা সব সময় মিথ্যাচার করে দেশকে ক্ষতিগ্রস্ত করেছে।এর আগে, গত শনিবার (১৭ এপ্রিল) বিকালে ঢাকাস্থ সিলেট বিভাগ জাতীয়তাবাদী সংহতি সম্মিলনীর উদ্যোগে বিএনপির নিখোঁজ সাংগঠনিক সম্পাদক এম ইলিয়াস আলীর সন্ধানের দাবিতে আয়োজিত এক ভার্চুয়াল আলোচনা সভায় বিএনপির স্থায়ী কমিটির সদস্য মির্জা আব্বাস বলেন, ‘আমি জানি, বাংলাদেশ সরকার বা আওয়ামী লীগ সরকার ইলিয়াসকে গুম করে নাই। কিন্তু গুমটা করলো কে? এই সরকারের কাছে আমি এটা জানতে চাই।'ইলিয়াস আলীর গুম হওয়া প্রসঙ্গে মির্জা ফখরুলের উদ্দেশে মির্জা আব্বাস বলেন, ‘ইলিয়াস গুম হওয়ার আগের রাতে দলীয় অফিসে কোনও এক ব্যক্তির সঙ্গে তার বাগবিতণ্ডা হয় মারাত্মক রকমের। ইলিয়াস খুব গালিগালাজ করেছিলেন তাকে। সেই যে পেছন থেকে দংশন করা সাপগুলো, আমার দলে এখনও রয়ে গেছে।'
স্বেচ্ছাসেবক লীগের অনুষ্ঠানে বাহাউদ্দিন নাছিম বলেন, ‘স্বাধীনতা বিরোধী শক্তি ধর্ম ব্যবসায়ীদের উস্কে দিয়ে অপরাজনীতি করছে। এরা সাম্প্রদায়িক শক্তিকে, আইএসআই এজেন্টদেরকে মাঠে নামিয়ে দেশকে অস্থিতিশীল করতে চায়। এই ধর্মব্যবসায়ীরা স্বাধীনতার সুবর্ণজয়ন্তীকে কলঙ্কিত করার জন্য, বিশ্বের কাছে বাংলাদেশের মর্যাদাকে খাটো করার জন্য জ্বালাও-পোড়াও করেছে। এরা করোনার মতো বারবার নিজেদের রূপ পরিবর্তন করে। এই অপশক্তির বিরুদ্ধে আমাদের সবাইকে ঐক্যবদ্ধভাবে মোকাবেলা করতে হবে, আইনের আওতায় এনে এদেরকে বিচার করতে হবে। প্রয়োজনে বিশেষ ট্রাইবুনাল করে এদের বিচার করতে হবে।’
তিনি বলেন, ‘বাংলাদেশের ১৭ কোটি মানুষকে সচেতন করে এদেরকে রাজনৈতিকভাবেও মোকাবেলা করতে হবে। এই ধর্মব্যবসায়ীরা বাংলাদেশকে পাকিস্তান বানাতে চায়।  বাংলাদেশের ১৭ কোটি মানুষ শেখ হাসিনার সাথে আছে, আমাদের সাথে আছে।  আমরা মাননীয় প্রধানমন্ত্রী শেখ হাসিনার নেতৃত্বে সামনে এগিয়ে যাব, সফল হব। উন্নয়ন অগ্রগতির পথে কেউ বাধা সৃষ্টি করে আমাদের দাবিয়ে রাখতে পারবে না।’
স্বেচ্ছাসেবক লীগের ফ্রী টেলিহেলথ সার্ভিস উদ্বোধন অনুষ্ঠানে প্রধান অতিথির বক্তব্যে বাহাউদ্দিন নাছিম আরও বলেন, আমাদের সবাইকে মাস্ক পরিধান করে ও স্বাস্থ্যবিধি মেনে করোনার এই ভয়াবহতা থেকে নিজেদের সুরক্ষিত রাখতে হবে। আওয়ামী স্বেচ্ছাসেবক লীগ একটি মানবিক সংগঠন। রাজনৈতিক কার্যক্রমের পাশাপাশি মানবিক কাজ স্বেচ্ছাসেবক লীগ সব সময় প্রাধান্য দিয়ে থাকে। স্বেচ্ছাসেবক লীগ এর আগে দশটি ফ্রি অ্যাম্বুলেন্স ও দুটি লাশবাহী অ্যাম্বুলেন্স দিয়েছে। এর পরিধি প্রয়োজনে আরও বাড়ানো হবে। আজ ফ্রি টেলিহেলথ সার্ভিসের মাধ্যমে বিপদগ্রস্ত মানুষের পাশে  আওয়ামী স্বেচ্ছাসেবক লীগ যেভাবে দাঁড়াচ্ছে এটি অত্যন্ত মহৎ উদ্যোগ।স্বেচ্ছাসেবক লীগের ফ্রী টেলিহেলথ সার্ভিসের মাধ্যমে হটলাইন ০৯৬১১৯৯৯৭৭৭ নম্বরে ২৪ ঘণ্টা ৪৩ জন ডাক্তার সার্বক্ষণিক ফ্রি সেবা দেবে।
স্বেচ্ছাসেবক লীগের সভাপতি নির্মল রঞ্জন গুহর সভাপতিত্বে এবং সাধারণ সম্পাদক আফজালুর রহমান বাবুর পরিচালনায় করোনা মোকাবেলায় ফ্রী টেলিহেলথ সার্ভিস উদ্বোধন অনুষ্ঠানে অন্যদের মধ্যে স্বেচ্ছাসেবক লীগের সাংগঠনিক সম্পাদক কৃষিবিদ আ ফ ম মাহবুবুল হাসান, গ্রন্থনা ও প্রকাশনা সম্পাদক কেএম মনোয়ারুল ইসলাম বিপুলসহ স্বেচ্ছাসেবক লীগের কেন্দ্রীয় ও মহানগর নেতারা উপস্থিত ছিলেন।
 ",1
https://somoynews.tv/news/2021-04-18/%E0%A6%AC%E0%A7%88%E0%A6%B6%E0%A7%8D%E0%A6%AC%E0%A6%BF%E0%A6%95-%E0%A6%B8%E0%A6%82%E0%A6%95%E0%A6%9F%E0%A7%87-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%A6%E0%A6%BE%E0%A6%81%E0%A7%9C%E0%A6%BE%E0%A6%A8%E0%A7%8B%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8-%E0%A6%93%E0%A6%AC%E0%A6%BE%E0%A7%9F%E0%A6%A6%E0%A7%81%E0%A6%B2-%E0%A6%95%E0%A6%BE%E0%A6%A6%E0%A7%87%E0%A6%B0%E0%A7%87%E0%A6%B0,"বৈশ্বিক সংকটে মানুষের পাশে দাঁড়ানোর আহ্বান ওবায়দুল কাদেরের","মহানগর","রাজনীতি"," ১৮ এপ্রিল, ২০২১","N/A","বৈশ্বিক সংকটে সরকারের পাশাপাশি অসহায় ও কর্মহীন মানুষের পাশে দাঁড়াতে দলমত নির্বিশেষে সকল শ্রেণি-পেশার মানুষের প্রতি আহ্বান জানিয়েছেন সড়ক পরিবহন ও সেতুমন্ত্রী এবং আওয়ামী লীগের সাধারণ সম্পাদক ওবায়দুল কাদের।","রোববার (১৮ এপ্রিল) সকালে ওবায়দুল কাদের তাঁর সরকারি বাসভবনে নিয়মিত ব্রিফিংয়ে এ আহ্বান জানান।সরকার করোনা ও লকডাউনে অসহায় কর্মহীন মানুষের আর্থিক সুরক্ষায় ইতোমধ্যেই বিভিন্ন উদ্যোগ নিয়েছে উল্লেখ করে ওবায়দুল কাদের বলেন, এরই ধারাবাহিকতায় লকডাউনে ক্ষতিগ্রস্ত ১ কোটি ২৫ লাখ পরিপারের মাঝে খাদ্য সহায়তা দেওয়া হবে।আওয়ামী লীগের সাধারণ সম্পাদক জানান, আসন্ন ঈদে প্রধানমন্ত্রীর পক্ষ থেকে ঈদ উপহার হিসেবে ৩৬ লাখ ২৫ হাজার দরিদ্র পরিবারকে আর্থিক সহায়তা দেওয়া হবে।বিপন্ন মানুষের পাশে সবার আগে আগে দাঁড়ানো  আওয়ামী লীগের রাজনৈতিক সংস্কৃতি বলে মনে করেন ওবায়দুল কাদের।তিনি রমজানের ত্যাগ ও সংযমের মাসে অসহায় দরিদ্রদের প্রতিও মানবিক সহায়তায় এগিয়ে আসার আহ্বান জানান।বিএনপি মহাসচিব মির্জা ফখরুল দেশের গণতন্ত্র নিয়ে নানান কথা বলার আগে নিজ দলের গণতন্ত্র প্রতিষ্ঠা করার আহ্বান জানিয়ে ওবায়দুল কাদের  বলেন, কথায়, আচরণে, রাজনীতিতে আপাদমস্তক অগণতান্ত্রিক মূল্যবোধ চর্চা করে বিএনপি।তিনি বলেন, হালুয়া রুটির গণতন্ত্র এখন জনগণ আর চায় না।
 ",1
https://somoynews.tv/news/2021-04-18/%E0%A6%9C%E0%A6%B0%E0%A7%81%E0%A6%B0%E0%A6%BF-%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8-%E0%A6%A1%E0%A7%87%E0%A6%95%E0%A7%87%E0%A6%9B%E0%A7%87%E0%A6%A8-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%86%E0%A6%AC%E0%A7%8D%E0%A6%AC%E0%A6%BE%E0%A6%B8,"জরুরি সংবাদ সম্মেলন ডেকেছেন মির্জা আব্বাস","মহানগর","রাজনীতি"," ১৮ এপ্রিল, ২০২১","N/A","জরুরি সংবাদ সম্মেলন ডেকেছেন বিএনপির জাতীয় স্থায়ী কমিটির সদস্য মির্জা আব্বাস। রোববার (১৮ এপ্রিল) বেলা ৩টায় নিজ বাসভবন রাজধানীর দক্ষিণ শাহজাহানপুরে এই সংবাদ সম্মেলন করবেন তিনি।","মির্জা আব্বাসের ঘনিষ্ঠ বিএনপির এক কেন্দ্রীয় নেতা জানান, ইলিয়াস আলী 'গুম'  হওয়ার বিষয়ে গত শনিবার (১৭ এপ্রিল) এক ভার্চুয়াল সভায় মির্জা আব্বাসের বক্তব্য নিয়ে বিভ্রান্তির সৃষ্টি হয়েছে। তিনি যে বক্তব্য দিয়েছেন গণমাধ্যমে তা ভিন্নভাবে উপস্থাপিত হয়েছে। তিনি কী বলতে চেয়েছেন বা কী বোঝোতে চেয়েছেন তা ব্যাখ্যা করতেই আজকের সংবাদ সম্মেলন।এর আগে, শনিবারের এক আলোচনা সভায় মির্জা আব্বাস বলেন, ইলিয়াস গুম হওয়ার আগের রাতে দলীয় অফিসে কোনো এক ব্যক্তির সঙ্গে তার বাকবিতণ্ডা হয়। ইলিয়াস তাদের খুব গালিগালাজ করেছিল। তারপরই তিনি গুম হন। আমি জানি, বাংলাদেশ সরকার বা আওয়ামী লীগ সরকার ইলিয়াসকে গুম করে নাই। কিন্তু গুমটা করলো কে? এই সরকারের কাছে আমি এটা জানতে চাই।ভার্চুয়াল সভায় উপস্থিত দলের মহাসচিব মির্জা ফখরুলকে উদ্দেশ্যে করে তিনি আরও বলেন, পেছন থেকে দংশন করা সাপগুলো আমাদের দলে এখনও রয়ে গেছে। যদি এদেরকে দল থেকে বিতাড়িত না করেন, তাহলে কোনো পরিস্থিতিতেই দল সামনে এগুতে পারবেন না।প্রসঙ্গত, ২০১২ সালের ১৭ এপ্রিল রাজধানীর বনানী থেকে গাড়িচালক আনসার আলীসহ নিখোঁজ হন ইলিয়াস আলী। বরাবরই সরাকারের দিকে অভিযোগের আঙুল তুলেছে বিএনপি। তবে সরকার এই ঘটনার সঙ্গে সংশ্লিষ্টা বরাবরাই অস্বীকার করেছে আসছে। কিন্তু মির্জা আব্বাসের এমন বক্তব্যে রাজনৈতিক মহলে তীব্র প্রতিক্রিয়ার সৃষ্টি হয়েছে। ",1
https://somoynews.tv/news/2021-04-17/%E0%A6%87%E0%A6%B2%E0%A6%BF%E0%A6%AF%E0%A6%BC%E0%A6%BE%E0%A6%B8-%E0%A6%86%E0%A6%B2%E0%A7%80-%E0%A6%97%E0%A7%81%E0%A6%AE--%E0%A7%AF-%E0%A6%AC%E0%A6%9B%E0%A6%B0-%E0%A6%AA%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%A4%E0%A6%A5%E0%A7%8D%E0%A6%AF-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%86%E0%A6%AC%E0%A7%8D%E0%A6%AC%E0%A6%BE%E0%A6%B8,"ইলিয়াস আলী গুম: ৯ বছর পর নতুন তথ্য দিলেন মির্জা আব্বাস","রাইয়ান বিন আমিন","রাজনীতি"," ১৭ এপ্রিল, ২০২১","N/A","ইলিয়াস আলীকে গুম করার পেছনে ভেতরের কয়েকজন নেতা দায়ী","বিএনপির সাবেক সাংসদ ও সাংগঠনিক সম্পাদক ইলিয়াস আলী নিখোঁজ হয়েছেন ২০১২ সালের ১৭ এপ্রিল। রাজধানীর বনানী থেকে গাড়িচালকসহ নিখোঁজ হন তিনি। এরপর কেটে গেছে নয় বছর। এরমধ্যে সরকার তাকে গুম করেছে বলে নানা সময়ে অভিযোগ করেছে বিএনপি। তাকে জীবিত ফিরিয়ে দিতে হয়েছে আন্দোলন। কিন্তু এতদিনেও বিএনপির সেই নেতার কোনো হদিস মেলে নি। 

তবে, নিখোঁজের ৯ বছর পর ইলিয়াস আলীকে নিয়ে নতুন তথ্য দিলেন দলটির স্থায়ী কমিটির সদস্য মির্জা আব্বাস। বলেন, আওয়ামী লীগ ইলিয়াস আলীকে গুম করেনি। ইলিয়াস আলীকে গুম করার পেছনে ভেতরের কয়েকজন নেতা দায়ী। ওইসব নেতাদের অনেকেই চেনেন।

শনিবার (১৭ এপ্রিল) বিএনপি চেয়ারপারসন খালেদা জিয়ার রোগমুক্তি কামনা এবং এম ইলিয়াস আলীকে ফিরে পাওয়ার দাবিতে আয়োজিত ভার্চুয়াল আলোচনা সভায় বিশেষ অতিথির বক্তব্যে এসব কথা বলেন মির্জা আব্বাস।

সিলেট বিভাগ জাতীয়তাবাদী সংহতি সম্মেলনী-ঢাকার উদ্যোগে ভার্চুয়াল আলোচনা সভায় প্রধান অতিথি হিসেবে যুক্ত ছিলেন দলটির মহাসচিব মির্জা ফখরুল ইসলাম।
 
মির্জা আব্বাস বলেন, ‘আমি জানি আওয়ামী লীগ তাকে গুম করেনি। তাহলে গুম টা করল কে? এটা আমি সরকারের কাছে জানতে চাই। আমাদের অনেক মানুষ গুম হয়ে গেছে। যারা গুম করেছে তাদের কি বিচার হতে পারে না- বলেও প্রশ্ন রাখেন মির্জা আব্বাস।

ইলিয়াস আলী গুমের পেছনে দলের কতিপয় নেতার ইন্ধন রয়েছে জানিয়ে মির্জা আব্বাস বলেন, ‘গুম হওয়ার আগের রাতে দলীয় অফিসে কোনো এক ব্যক্তির সঙ্গে তার বাকবিতণ্ডা হয় মারাত্মক রকম। ইলিয়াস খুব গালিগালাজ করেছিলেন তাকে। সেই যে পেছন থেকে দংশন করা সাপগুলো, আমার দলে এখনো রয়ে গেছে। যদি এদের দল থেকে বিতাড়িত না করেন, তাহলে কোনো পরিস্থিতিতেই দল সামনে এগোতে পারবে না।’

এসময় ইলিয়াস আলীকে যারা গুম করেছে তাদের বদমাইশ উল্লেখ করে বিচার দাবি করেন মির্জা আব্বাস। বলেন, ‘আমার দলের ভেতরে লুকায়িত যে বদমাইশগুলা আছে দয়া করে তাদের একটু সামনে আনার ব্যবস্থা করেন, প্লিজ।’

ইলিয়াস আলীর গুমের খবর ওই দিন রাত দেড়টা থেকে পৌনে দুইটায় পেয়েছিলেন জানিয়ে বিএনপি নেতা মির্জা আব্বাস বলেন, ‘গুমের সংবাদ পাওয়ার পর পরিচিত যারা ছিলেন, তাদের সঙ্গে যোগাযোগ করা হলে তারা জানান, ইলিয়াস আলীকে চট্টগ্রাম নিয়ে যাওয়া হয়েছে। সবচেয়ে ইন্টারেস্টিং যে পুলিশ কর্মকর্তাদের সামনে তাকে নেওয়া হলো, সেই পুলিশ কর্মকর্তাদের আজ পর্যন্ত পাওয়া যায়নি। এই খবর আপনারা কেউ জানেন না। পুলিশের গাড়িতে যে কজন কর্মকর্তা ছিলেন, তাদের আজও পাওয়া যায়নি। যেমন ইলিয়াস আলীর চালককেও পাওয়া যায়নি। তাহলে এই কাজটা করল কে?’",2
https://somoynews.tv/news/2021-04-17/%E0%A6%AB%E0%A6%BF%E0%A6%A8%E0%A6%BF%E0%A6%95%E0%A7%8D%E0%A6%B8-%E0%A6%AA%E0%A6%BE%E0%A6%96%E0%A6%BF%E0%A6%B0-%E0%A6%AE%E0%A6%A4%E0%A7%8B%E0%A6%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A7%87%E0%A6%97%E0%A7%87-%E0%A6%89%E0%A6%A0%E0%A7%87%E0%A6%9B%E0%A7%87--%E0%A6%AB%E0%A6%96%E0%A6%B0%E0%A7%81%E0%A6%B2,"ফিনিক্স পাখির মতোই বিএনপি জেগে উঠেছে: ফখরুল","রাকা চৌধুরী","রাজনীতি"," ১৭ এপ্রিল, ২০২১","N/A","নতুন-পুরনো বিভিন্ন দল ও সংগঠনের সঙ্গে আলাপ-আলোচনার মাধ্যমে সরকারবিরোধী বৃহত্তর রাজনৈতিক জোট তৈরি করতে যাচ্ছে বিএনপি।","এমন তথ্য জানিয়ে দলটির মহাসচিব মির্জা ফখরুল ইসলাম আলমগীর বলেন, ঐক্যবদ্ধ আন্দোলনেই দাবি আদায় করা হবে। সংকটময় পরিস্থিতিতেও বিএনপি টিকে রয়েছে মন্তব্য করে মির্জা ফখরুল বলেন, বিএনপি জনগণের কথা বলে বলেই দলটিকে নিঃশেষ করা সম্ভব নয়।দীর্ঘদিন ঝিমিয়ে থাকার পর স্বাধীনতার সূবর্ণজয়ন্তীর অনুষ্ঠানকে কেন্দ্র করে গত মাসে হঠাৎ করেই রাজপথে সরগরম হয়ে ওঠে বিএনপি। একের পর এক রাজনৈতিক কর্মসূচি দিয়ে আন্দোলনে ফেরার আভাস দেয় দলটি।তবে করোনার প্রকোপের সাথে সাথে আবারো ঘরোয়া কর্মসূচিতে ফিরে যায় বিএনপি। দলের মহাসচিব মির্জা ফখরুল ইসলাম আলমগীর বলছেন, এ পরিস্থিতিতেও সরকারবিরোধী নতুন জোট গোছানোর কাজ চলছে পুরোদমে।মির্জা ফখরুল ইসলাম আলমগীর বলেন, গণতন্ত্র পুনরুদ্ধারের জন্য আমরা আমাদের দলকে সংগঠিত করছি। অন্যান্য দলেগুলোর সঙ্গে কথা বলা হচ্ছে এবং একটা ঐক্যের, জাতীয় ঐক্য সার্বিকভাবে জণগণের ঐক্য তৈরি করে আমরা এ অবস্থার-পরিস্থিতির অবসান ঘটাতে চাই। আমাদের শুধু ঐক্যফন্ট না ২০ দল ছিল, আছে এখনো আমরা সকলের সঙ্গে কথা বলছি। কিভাবে আরো বৃহত্তর ঐক্য গড়ে তোলা যায়।  বিএনপিবিরোধী নানা তৎপরতার অভিযোগ তুলে দলীয় মহাসচিব বলেন, কোনো ষড়যন্ত্রই দলটিকে থামিয়ে রাখতে পারবে না।সময় নিউজকে মির্জা ফখরুল ইসলাম আলমগীর বলেন, বিএনপি হচ্ছে জনগণের দল। এর রাজনীতি সঙ্গে বাংলাদেশর মানুষের আত্মার সম্পর্ক রয়েছে। যারা সত্যিকার অর্থে স্বাধীন বাংলাদেশ-সার্বভৌম বাংলাদেশ, গণতান্ত্রিক বাংলাদেশে বিশ্বাস করে তাদের দল। আর সে কারণে কখনোই বিএনপিকে বিশ্বাস করা সম্ভব হয়নি, বার বার চেষ্টা করা হয়েছে কিন্তু কখনোই শেষ করতে পারি নি। ফিনিক্স পাখির মতোই বাংলাদেশ জাতীয়তাবাদি দল জেগে উঠেছে।            জাতীয় ঐক্য গড়ে তোলার পাশাপাশি দলের সাংগঠনিক শৃঙ্খলা ও শক্তি বাড়ানোর কাজ চলছে বলেও জানান মির্জা ফখরুল ইসলাম আলমগীর।
 ",1
https://somoynews.tv/news/2021-04-16/%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%93-%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4-%E0%A6%8F%E0%A6%95--%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BF,"জামায়াত ও হেফাজত এক, শীর্ষ নেতাদের গ্রেফতার দাবি","রাইয়ান বিন আমিন","রাজনীতি"," ১৬ এপ্রিল, ২০২১","N/A","হেফাজতের শীর্ষ নেতারা দেশকে গৃহযুদ্ধের দিকে ঠেলে দিচ্ছে, যা রাষ্ট্রদ্রোহিতা ও সন্ত্রাসী অপরাধের শামিল","অবিলম্বে মামুনুল হক-বাবুনগরীসহ হেফাজতের শীর্ষ নেতাদের গ্রেফতার দাবি জানিয়েছে ঘাতক দালাল নির্মূল কমিটি।

শুক্রবার (১৬ এপ্রিল) বিকেল ৩টায় আয়োজিত ‘জামায়াত-হেফাজত চক্রের বাংলাদেশ বিরোধী তৎপরতা: সরকার ও নাগরিক সমাজের করণীয়’ শীর্ষক আন্তর্জাতিক ওয়েবিনারে নেতার এমন দাবি জানান। 

তারা বলেন, হেফাজতের শীর্ষ নেতারা দেশকে গৃহযুদ্ধের দিকে ঠেলে দিচ্ছে, যা রাষ্ট্রদ্রোহিতা ও সন্ত্রাসী অপরাধের শামিল

অনুষ্ঠানে প্রধান অতিথি হিসেবে যুক্ত থেকে মুক্তিযুদ্ধ বিষয়ক মন্ত্রী আ. ক. ম. মোজাম্মেল হক বলেন, হেফাজত ইসলাম ধর্মকে ব্যবহার করে রাষ্ট্রীয় ক্ষমতা দখল করতে চায়। স্বাধীনতার সুবর্ণজয়ন্তীতে হেফাজতের তাণ্ডব ও কর্মকাণ্ডে সে বিষয়টি অত্যন্ত পরিস্কার। তারা সুবর্ণজয়ন্তী বানচাল করার চেষ্টা করেছে বলেও মন্তব্য করেন মন্ত্রী।

সভাপতির বক্তব্যে শাহরিয়ার কবির বলেন, প্রশাসন মাঠপর্যায়ের হেফাজত কর্মীদের গ্রেপ্তার করলেও গডফাদারদের এখন পর্যন্ত কেন গ্রেফতার করছে না এটা আমাদের বোধগম্য নয়। ২০১৩ সাল থেকে আমরা ক্রমাগত বলছি জামায়াত ও হেফাজতকে পৃথক দল কিংবা পরস্পরবিরোধী মনে করার কোনো কারণ নেই। হেফাজতের ১৩ দফা জামায়াতেরই পুরনো দাবি। তাই জামায়াতে ইসলামীর পাশাপাশি হেফাজতে ইসলামের রাজনীতি অবিলম্বে নিষিদ্ধকরণের দাবি পুনর্ব্যক্ত করেন তিনি। 

ওয়েবিনারে আরও আলোচনা করেন বাংলাদেশের ওয়ার্কার্স পার্টির সভাপতি রাশেদ খান মেনন, জাসদের সভাপতি হাসানুল হক ইনু, কথাশিল্পী অধ্যাপক মুহম্মদ জাফর ইকবাল, নির্মূল কমিটির সাধারণ সম্পাদক কাজী মুকুল প্রমুখ।",1
https://somoynews.tv/news/2021-04-15/%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE-%E0%A6%9C%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A6%AC%E0%A6%B6%E0%A7%87%E0%A6%B7-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%AB%E0%A6%96%E0%A6%B0%E0%A7%81%E0%A6%B2,"খালেদা জিয়ার সবশেষ অবস্থা জানালেন ফখরুল","মহানগর ডেস্ক","রাজনীতি"," ১৫ এপ্রিল, ২০২১","N/A","করোনায় আক্রান্ত বিএনপি চেয়ারপারসন খালেদা জিয়া ভালো আছেন বলে জানিয়েছেন দলটির মহাসচিব মির্জা ফখরুল ইসলাম আলমগীর।","বৃহস্পতিবার (১৫ এপ্রিল) এক সংবাদ ব্রিফিংয়ে মির্জা ফখরুল বলেন, বেগম খালেদা জিয়া এখনো ভালো আছেন, তার নেগেটিভ কোনো উপসর্গ দেখা যায়নি।উল্লেখ্য, গত রোববার (১১ এপ্রিল) খালেদা জিয়ার করোনা পজিটিভ রিপোর্ট আসে। মেডিকেল বোর্ডের তত্ত্বাবধানে বাসাতেই তার চিকিৎসা চলছে।ব্রিফিংয়ে ফখরুল বলেন, ভারতের প্রধাননন্ত্রী নরেন্দ্র মোদির আগমনকে কেন্দ্র করে হেফাজতের শান্তিপূর্ণ প্রতিবাদ কর্মসূচির সঙ্গে বিএনপিকে জড়িয়ে মিথ্যা মামলা দিয়ে দেশের বিভিন্ন স্থানে প্রায় ২০০ নেতাকর্মী গ্রেফতার করেছে পুলিশ।বিএনপি মহাসচিব বলেন, লকডাউনকে কেন্দ্র করে ক্রেকডাউনে নেমেছে সরকার। বিএনপি নেতাকর্মীদের নামে মিথ্যা মামলা দিয়ে গ্রেফতার করেছে।তিনি আরও বলেন, জনসমর্থন নেই বলে পবিত্র রমাজান মাসেও গ্রেফতার-নির্যাতনের হীন কার্যে লিপ্ত রয়েছে। লকডাউনের সুযোগ নিয়ে বিরোধী নেতাকর্মীদের নির্যাতনে নেমেছে সরকার।",1
https://somoynews.tv/news/2021-04-15/%E0%A6%9C%E0%A6%A8%E0%A6%97%E0%A6%A3-%E0%A6%93-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A6%95%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AA%E0%A6%95%E0%A7%8D%E0%A6%B7-%E0%A6%B9%E0%A6%BF%E0%A6%B8%E0%A7%87%E0%A6%AC%E0%A7%87-%E0%A6%A8%E0%A6%BF%E0%A7%9F%E0%A7%87%E0%A6%9B%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF--%E0%A6%95%E0%A6%BE%E0%A6%A6%E0%A7%87%E0%A6%B0,"জনগণ ও পুলিশকে প্রতিপক্ষ হিসেবে নিয়েছে বিএনপি: কাদের","মহানগর","রাজনীতি"," ১৫ এপ্রিল, ২০২১","N/A","বিএনপি তাদের ব্যর্থ রাজনীতি ঢাকতে জনগণ ও পুলিশকে প্রতিপক্ষ হিসেবে বেছে নিয়েছে বলে মন্তব্য করেছেন আওয়ামী লীগের সাধারণ সম্পাদক ওবায়দুল কাদের।","বৃহস্পতিবার (১৫ এপ্রিল) সকালে তার সরকারি বাসভবনে নিয়মিত প্রেস ব্রিফিংকালে তিনি এ মন্তব্য করেন।শেখ হাসিনা সরকার জনগণের সরকার উল্লেখ করে ওবায়দুল কাদের বলেন জনগণের জন্যই শেখ হাসিনার প্রতিটি কর্মসূচি। তিনি বলেন, ‘সরকার নয়, বিএনপিই জনগণকে তাদের প্রতিপক্ষ বানিয়ে প্রতিশোধ নিচ্ছে। তাদেরকে জনগণ ভোট দেয় না বলে সহিংসতা করে এখন জনগণের জানমালের ক্ষতি করছে তারা।’২৬ মার্চ বিএনপির উসকানিতে হেফাজতে ইসলাম যে তাণ্ডব চালিয়েছিল, তার ১৮ দিন পরে গত মঙ্গলবার (১৩ এপ্রিল) বিএনপি বলছে ২৬ মার্চ সহিংসতার ঘটনা পরিকল্পিত, এ বিষয়ে আওয়ামী লীগের সাধারণ সম্পাদক ঐক্যমত্য প্রকাশ করে বলেন, ‘সেদিনের এবং পরবর্তী ঘটনাবলী দেশকে অস্থিতিশীল করার এক গভীর চক্রান্ত ছিল, এবং তা ছিল পরিকল্পিত। এ পরিকল্পনায় স্বাধীনতা বিরোধী অপশক্তিকে উসকানি দিয়েছে বিএনপি। এই তাণ্ডবলীলা বিএনপি ও তার দোসরদের পূর্বপরিকল্পিত।’বিএনপি হঠাৎ গত মঙ্গলবার উদোর পিন্ডি বুধোর ঘাড়ে চাপানোর হাস্যকর অপচেষ্টা করেছে বলেও মন্তব্য করেন ওবায়দুল কাদের।
তিনি বলেন, ‘এ দেশের রাজনীতিতে কে কাকে পৃষ্ঠপোষকতা দিয়ে যাচ্ছে তা এখন দিবালোকের মতো স্পষ্ট, শাক দিয়ে মাছ ঢেকে কোনো লাভ নেই কারণ জনগণের কাছে সবকিছুই আজ স্পষ্ট।’বিএনপির ডাবল স্ট্যান্ডার্ড নীতি সম্পর্কে এ দেশের জনগণ ভালো করেই জানে উল্লেখ করে আওয়ামী লীগের সাধারণ সম্পাদক বলেন, ‘তারা বলেছে কেউ লকডাউন মানছে না, কার্যকর হচ্ছে না, অথচ এখন সরকার সর্বাত্মক লকডাউন দেওয়ার পর বলছে সরকার লকডাউনের নামে শাটডাউন দিয়ে মানুষকে কষ্ট দিচ্ছে ‘তিনি বিএনপির এমন দ্বিচারিতা রাজনীতির মাঠ থেকে তাদেরকে জনগণ দূরে সরিয়ে দিচ্ছে বলে মন্তব্য করে তিনি আরও বলেন, ‘বিএনপির নীতি হচ্ছে সরকার যা করবে, ভালো মন্দ যাচাই না করে তার বিরুদ্ধে বলতে হবে এবং তারা তোতাপাখির মত তাই করে যাচ্ছে।’বিএনপির সুবিধাবাদী রাজনৈতিক চরিত্র অনেক আগেই জনগণের কাছে স্পষ্ট হয়ে গেছে, তাই তারা রাজনীতিতে দিন দিন অপ্রাসঙ্গিক হয়ে পড়ছে মন্তব্য করে ওবায়দুল কাদের বলেন, বিএনপি যদি এই মহামারির সময়ে প্ল্যান গেমের রাজনীতি থেকে নিজেদের বিরত রাখে, সেটাই জনগণের জন্য শুভ।ওবায়দুল কাদের বলেন, বেগম খালেদা জিয়ার করেনা আক্রান্ত নিয়ে জনগণ শঙ্কায় আছে। কারণ এ নিয়ে বিএনপি আবার কখন কোন অপরাজনীতি শুরু করে।টেমস নদীর পাড়ে বসে বাংলাদেশের মানুষের চোখের ভাষা, মনের ভাষা বোঝা সম্ভব নয়, তাই বিএনপির রাজনীতি এখন হাওয়া থেকে পাওয়া জনবিরোধী উপাদান নির্ভর তৎপরতায় পূর্ণ বলে জানান আওয়ামী লীগের সাধারণ সম্পাদক।",2
https://somoynews.tv/news/2021-04-14/%E0%A6%98%E0%A6%B0%E0%A7%87-%E0%A6%98%E0%A6%B0%E0%A7%87-%E0%A6%B8%E0%A6%9A%E0%A7%87%E0%A6%A4%E0%A6%A8%E0%A6%A4%E0%A6%BE%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%97-%E0%A6%97%E0%A7%9C%E0%A6%BE%E0%A6%B0-%E0%A6%86%E0%A6%B9%E0%A7%8D%E0%A6%AC%E0%A6%BE%E0%A6%A8-%E0%A6%95%E0%A6%BE%E0%A6%A6%E0%A7%87%E0%A6%B0%E0%A7%87%E0%A6%B0,"ঘরে ঘরে সচেতনতার দুর্গ গড়ার আহ্বান কাদেরের","মহানগর ডেস্ক","রাজনীতি"," ১৪ এপ্রিল, ২০২১","N/A","মহামারি করোনা নিয়ন্ত্রণে ঘরে ঘরে সচেতনতা গড়ে তোলার আহ্বান জানিয়েছেন আওয়ামী লীগের সাধারণ সম্পাদক ওবায়দুল কাদের।","বুধবার (১৪ এপ্রিল) সকালে তার সরকারি বাসভবনে নিয়মিত ব্রিফিংকালে তিনি এ আহ্বান জানান।ওবায়দুল কাদের বলেন, ‘সার্বজনীন বৈশাখী আবেগ-উচ্ছ্বাস হারিয়ে গেছে মহামারি করোনার আতঙ্কের অন্ধকারে। আসুন আমরা অদৃশ্য শত্রু করোনার বিরুদ্ধে ঘরে ঘরে সচেতনতার দুর্গ গড়ে তুলি। সম্মিলিত শক্তি দিয়ে প্রতিহত ও পরাজিত করি প্রাণঘাতী করোনাকে।এ সময় তিনি দেশের সর্বস্তরের জনগণকে বাংলা নববর্ষ ও পবিত্র মাহে রমজানের শুভেচ্ছা জানান।",0
https://somoynews.tv/news/2021-04-11/%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE-%E0%A6%9C%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A7%81%E0%A6%B8%E0%A7%8D%E0%A6%A5%E0%A6%A4%E0%A6%BE-%E0%A6%95%E0%A6%BE%E0%A6%AE%E0%A6%A8%E0%A6%BE%E0%A7%9F-%E0%A6%87%E0%A6%AE%E0%A6%B0%E0%A6%BE%E0%A6%A8-%E0%A6%8F%E0%A6%87%E0%A6%9A-%E0%A6%B8%E0%A6%B0%E0%A6%95%E0%A6%BE%E0%A6%B0,"খালেদা জিয়ার সুস্থতা কামনায় ইমরান এইচ সরকার","মহানগর ডেস্ক","রাজনীতি"," ১১ এপ্রিল, ২০২১","N/A","বিএনপি চেয়ারপারসন খালেদা জিয়া করোনায় আক্রান্ত হয়েছেন বলে নিশ্চিত করেছে স্বাস্থ্য অধিদফতর। রবিবার (১১ এপ্রিল) আইসিডিডিআরবির রিপোর্টে তার পরীক্ষার ফল পজিটিভ আসে।","খালেদা জিয়ার করোনাভাইরাসে আক্রান্ত হওয়ার খবরে রাজনৈতিক মহলে আলোচনার জন্ম দেয়। এ সময় রাজনীতি সংশ্লিষ্ট ব্যক্তিবর্গ অনেকেই তার সুস্থতা কামনা করেন। 

গণজাগরণ মঞ্চের আহ্বায়ক ডা. ইমরান এইচ সরকারও সাবেক প্রধানমন্ত্রীর সুস্থতা কামনা করেছেন। রবিবার (১১ এপ্রিল) দুপুরে নিজের ভেরিফায়েড ফেসবুক পেজে এ বিষয়ে একটি স্ট্যাটাস দেন তিনি।স্ট্যাটাসে ইমরান এইচ সরকার লিখেছেন ‘খবরে দেখলাম বেগম খালেদা জিয়া করোনা আক্রান্ত। আমাদের দেশে একটা নোংরা রাজনীতি আছে, ভিন্নমতের কেউ আক্রান্ত হলে এমনকি মৃত্যুবরণ করলেও অনেকে ট্রল করেন। এটি খুবই অসভ্য মানসিকতা। বেগম খালেদা জিয়া দ্রুত সুস্থ হোন— এটিই কাম্য।’খালেদা জিয়ার সুস্থতা কামনায় ইমরান এইচ সরকারের দেওয়া এই পোস্ট সামাজিক যোগাযোগ মাধ্যম ফেসবুকে ইতোমধ্যে ভাইরাল হয়েছে। বেলা সাড়ে ৩টা পর্যন্ত পোস্টটিতে রিঅ্যাকশন দিয়েছেন ১৪ হাজার বেশি মানুষ, মন্তব্য করেছেন এক হাজারেরও বেশি।এদিকে, তবে খালেদা জিয়ার করোনায় আক্রান্তের খবরকে ‘বিভ্রান্তি’ বলে উড়িয়ে দিয়েছেন বিএনপি চেয়ারপারসনের মিডিয়া উইংয়ের সদস্য শায়রুল কবির খান।সময়নিউজকে তিনি বলেন, ‘চেয়ারপারসন করোনা শনাক্তের পরীক্ষাই করাননি। স্বাস্থ্য অধিদফতরের এক রিপোর্টে তার পজিটিভ হওয়ার কথা মিডিয়া পাড়ায় চাউর হয়। আসলে খবরটি মিথ্যা। এ বিষয়ে খালেদা জিয়ার পরিবার ও দল কিছুই জানে না।’এ বিষয়ে বিএনপি মহাসচিব মির্জা ফখরুল ইসলাম আলমগীর গণমাধ্যমকে বলেন, ‘আমিও সামাজিক যোগাযোগ মাধ্যমে খালেদা জিয়ার করোনা পজিটিভ রিপোর্ট দেখেছি। এ বিষয়ে জানার চেষ্টা করছি। তবে এখন পর্যন্ত আমি নিশ্চিত নই।’খালেদা জিয়ার বিষয়ে বিএনপি নেতা গয়েশ্বর চন্দ্র রায় জানান, নেত্রীর চিকিৎসায় গুরুত্ব দিচ্ছে তার দল।",1
https://somoynews.tv/news/2021-04-10/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%86%E0%A6%95%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%A4-%E0%A6%85%E0%A6%AA%E0%A7%81-%E0%A6%89%E0%A6%95%E0%A6%BF%E0%A6%B2,"করোনায় আক্রান্ত অপু উকিল","রাইয়ান বিন আমিন","রাজনীতি"," ১০ এপ্রিল, ২০২১","N/A","শনিবার (১০ এপ্রিল) নিজ ফেসবুক অ্যাকাউন্টে স্ট্যাটাস দিয়ে বিষয়টি নিশ্চিত করেছেন","করোনাভাইরাসে আক্রান্ত হয়েছেন যুব মহিলা লীগের সাধারণ সম্পাদক অপু উকিল। 

শনিবার (১০ এপ্রিল) নিজ ফেসবুক অ্যাকাউন্টে স্ট্যাটাস দিয়ে বিষয়টি নিশ্চিত করেছেন।

এর আগে আওয়ামী লীগের সাংস্কৃতিক সম্পাদক অসীম কুমার উকিল করোনাভাইরাসে আক্রান্ত হয়ে হাসপাতালে চিকিৎসাধীন। 

অপু উকিল লিখেছেন, কয়েকদিন ধরেই শারীরিকভাবে অসুস্থ অনুভব করছিলাম। শনিবার রিপোর্টে করোনাভাইরাস পজেটিভ এসেছে। আপনারা সকলে সতর্ক থাকবেন আর আমাদের জন্য আশীর্বাদ করবেন।",1

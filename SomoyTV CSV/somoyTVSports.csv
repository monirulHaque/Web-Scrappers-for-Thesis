https://somoynews.tv/news/2021-06-14/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4,"সাকিবের সংবাদ সম্মেলন স্থগিত","স্পোর্টস ডেস্ক","খেলা"," ১৪ জুন, ২০২১","N/A","অনিবার্য কারণবশত নির্ধারিত সংবাদ সম্মেলনটি স্থগিত করার কথা জানায় ক্লাব কর্তৃপক্ষ।","ডিপিএল-এ আবাহনী-মোহামেডান ম্যাচ চলাকালে ঘটে যাওয়া অনাকাঙ্ক্ষিত ঘটনার বিষয়ে সাকিব আল হাসানের সংবাদ সম্মেলন স্থগিতের ঘোষণা করা হয়েছে। মোহামেডান স্পোর্টিং ক্লাবের পক্ষ থেকে বিষয়টি নিশ্চিত করা হয়েছে। ক্লাবের পক্ষ থেকে জানানো হয়, অনিবার্য কারণবশত নির্ধারিত সংবাদ সম্মেলনটি স্থগিত করা হলো। পরবর্তী তারিখ ও সময় পুনরায় জানানো হবে।পূর্ব নির্ধারিত সময় অনুযায়ী সোমবার (১৪ জুন) বিকেল ৩.৩০ মিনিটে মতিঝিলস্থ মোহামেডান স্পোর্টিং ক্লাবে হওয়ার কথা কথা ছিল এই সংবাদ সম্মেলন।এর আগে বিজ্ঞপ্তিতে জানানো হয়, মোহামেডান-আবাহনী ম্যাচে অনাকাঙ্ক্ষিত ঘটনায় সাকিবের বিরুদ্ধে আনিত অভিযোগ ও শাস্তির বিষয়ে ক্লাবের নিজস্ব মতামত জানানো হবে সংবাদ সম্মেলনে।আবাহনী-মোহামেডান ম্যাচ চলাকালে মুশফিককে এলবিডব্লিউ না দেওয়ায় লাথি দিয়ে স্ট্যাম্প ভাঙেন সাকিব। এছাড়া বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলে আলোচনা-সমালোচনার জন্ম দেন। এ ঘটনায় ৩ ম্যাচ নিষিদ্ধ এবং ৫ লাখ টাকা জরিমানা করা হয় বিশ্বসেরা এই অলরাউন্ডারকে। ",0
https://somoynews.tv/news/2021-06-14/%E0%A6%86%E0%A6%87%E0%A6%B8%E0%A6%BF%E0%A6%B8%E0%A6%BF%E0%A6%B0-%E0%A6%B9%E0%A6%B2-%E0%A6%85%E0%A6%AC-%E0%A6%AB%E0%A7%87%E0%A6%AE%E0%A7%87-%E0%A6%B8%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%95%E0%A6%BE%E0%A6%B0-%E0%A6%85%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%BF-%E0%A6%AB%E0%A7%8D%E0%A6%B2%E0%A6%BE%E0%A6%93%E0%A7%9F%E0%A6%BE%E0%A6%B0,"আইসিসির হল অব ফেমে সাঙ্গাকারা-অ্যান্ডি ফ্লাওয়ার","স্পোর্টস ডেস্ক","খেলা"," ১৪ জুন, ২০২১","N/A","আধুনিক প্রজন্মের প্রতিনিধি হিসেবে আইসিসির হল অব ফেমে জায়গা পেয়েছেন দুই ক্রিকেটার। বিশ্ব টেস্ট চ্যাম্পিয়নশিপের ফাইনালের আগে এই বিশেষ সম্মান জানাল আইসিসি।","আইসিসির হল অব ফেমে ১০ জন কিংবদন্তি ক্রিকেটার জায়গা পেয়েছেন। টেস্ট ক্রিকেটের মর্যাদাপূর্ণ ইতিহাস উদযাপনে বিশ্ব টেস্ট চ্যাম্পিয়নশিপের ফাইনালের আগে এই বিশেষ সম্মান জানালো বিশ্ব ক্রিকেটের সর্বোচ্চ নিয়ন্ত্রক সংস্থা আইসিসি।পাঁচ প্রজন্মের দুজন করে জায়গা পেয়েছেন এই তালিকায়। এই প্রজন্মের (আধুনিক) প্রতিনিধি হিসেবে আইসিসির হল অব ফেমে জায়গা পেয়েছেন শ্রীলঙ্কার কুমার সাঙ্গাকারা ও জিম্বাবুয়ের অ্যান্ডি ফ্লাওয়ার। ১৯৯৬ সাল থেকে ২০২১ পর্যন্ত সময়কে আধুনিক ক্রিকেট যুগ বিবেচনা করে তাদের এই তালিকায় জায়গা দেওয়া হয়েছে।২০০০ সালের জুলাইয়ে দক্ষিণ আফ্রিকার বিপক্ষে টেস্ট অভিষেক হয় সাঙ্গাকারার। টেস্ট ক্যারিয়ারে দেশের হয়ে খেলেছেন ১৩৪ টেস্ট। যেখানে ৫৭.৪০ গড়ে ১২ হাজার ৪০০ রান করেছেন বাঁহাতি এই ব্যাটসম্যান। এ ছাড়া উইকেটরক্ষক হিসেবে ১৮২ ক্যাচ নেয়ার পাশাপাশি ২০ বার স্ট্যাম্পিং করেছেন।এদিকে জিম্বাবুয়ের প্রথম ক্রিকেটার হিসেবে আইসিসির হল অব ফেমে জায়গা পেয়েছেন সাবেক বাঁহাতি উইকেটরক্ষক ব্যাটসম্যান অ্যান্ডি ফ্লাওয়ার। ১৯৯২ সালে ভারতের বিপক্ষে অভিষেক হওয়া ফ্লাওয়ার দেশের হয়ে খেলেছেন ৬৩ টেস্ট।আইসিসির হল অব ফেমের বাকি চার প্রজন্ম থেকে বেছে নেওয়া হয়েছে আরও আট ক্রিকেটারকে। শুরুর দিকের ক্রিকেট যুগ থেকে বেছে নেওয়া হয়েছে দক্ষিণ আফ্রিকার অব্রি ফকনার ও অস্ট্রেলিয়ার মন্টি নোবেলকে। বিশ্বযুদ্ধের মাঝের যুগ থেকে তালিকায় অন্তর্ভুক্ত করা হয়েছে ওয়েস্ট ইন্ডিজের স্যার লিরি কন্সটেন্টটিভ ও অস্ট্রেলিয়ার স্ট্যান ম্যাকক্যাবকে।বিশ্বযুদ্ধের পরের যুগ থেকে জায়গা পেয়েছেন ভারতের ভানু মানকাড ও ইংল্যান্ডের টেড ডেক্সটার। ওয়ানডে যুগে ওয়েস্ট ইন্ডিজের ডেসমন্ড হাইন্স ও ইংল্যান্ডের বব উইলিস তালিকায় স্থান পেয়েছেন।ভোটিং একাডেমির অনলাইন ভোটে ১০ জন ক্রিকেটারকে বেছে নেওয়া হয়। ফেসবুক ও ইউটিউবে সরাসরি সম্প্রচার হয় এ অনুষ্ঠান।
 ",1
https://somoynews.tv/news/2021-06-14/%E0%A6%9F%E0%A6%BF%E0%A6%AD%E0%A6%BF%E0%A6%A4%E0%A7%87-%E0%A6%96%E0%A7%87%E0%A6%B2%E0%A6%BE%E0%A6%B0--%E0%A6%B8%E0%A7%82%E0%A6%9A%E0%A6%BF,"টিভিতে খেলার  সূচি","স্পোর্টস ডেস্ক","খেলা"," ১৪ জুন, ২০২১","N/A","ইউরো ২০২০–এর তিনটি খেলা অনুষ্ঠিত হবে। এ ছাড়া কোপা আমেরিকার ম্যাচে আর্জেন্টিনার বিপক্ষে নামবে চিলি।","ফুটবল:কোপা আমেরিকা:আর্জেন্টিনা-চিলি
রাত ৩টা, সনি সিক্স ও টেন ২প্যারাগুয়ে-বলিভিয়া
ভোর ৬টা, সরাসরি টেন ২ইউরো কাপ:স্কটল্যান্ড-চেক রিপাবলিক
সন্ধ্যা ৭টা, টেন ২ ও সনি সিক্সপোল্যান্ড-স্লোভাকিয়া
রাত ১০টা, টেন ২ ও সনি সিক্সস্পেন-সুইডেন
রাত ১টা, টেন ২ ও সনি সিক্সক্রিকেট:পাকিস্তান সুপার লিগ:ইসলামাবাদ-করাচি
রাত ১০টা, টি স্পোর্টস",1
https://somoynews.tv/news/2021-06-14/%E0%A6%9F%E0%A7%87%E0%A6%B8%E0%A7%8D%E0%A6%9F-%E0%A6%B0%E2%80%8D%E0%A7%8D%E0%A6%AF%E0%A6%BE%E0%A6%82%E0%A6%95%E0%A6%BF%E0%A6%82%E0%A7%9F%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A6%95%E0%A7%87-%E0%A6%9F%E0%A6%AA%E0%A6%95%E0%A7%87-%E0%A6%B6%E0%A7%80%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%89%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1,"টেস্ট র‍্যাংকিংয়ে ভারতকে টপকে শীর্ষে নিউজিল্যান্ড","স্পোর্টস ডেস্ক","খেলা"," ১৪ জুন, ২০২১","N/A","ইংল্যান্ডের বিপক্ষে দুই ম্যাচ সিরিজের শেষ টেস্টে ৮ উইকেটে জিতেছে নিউজিল্যান্ড। এই জয়ের পরই র‍্যাংকিংয়ে সবার ওপরে উঠে যায় কেন উইলিয়ামসনের দল।","বিশ্ব টেস্ট চ্যাম্পিয়নশিপ ফাইনালের আগে দারুণ এক জয় পেয়েছে নিউজিল্যান্ড। এজবাস্টন টেস্টে স্বাগতিক ইংল্যান্ডকে বিধ্বস্ত করেছে কিউইরা। শুধু তাই নয়, টেস্ট চ্যাম্পিয়নশিপ শিরোপার আগে আরও একটি সুখবর পেয়েছে কেন উইলিয়ামসনের দল। ইন্টারন্যাশনাল ক্রিকেট কাউন্সিলের (আইসিসি) টেস্ট র‍্যাংকিংয়ে ভারতকে টপকে শীর্ষে উঠে গেছে কিউইরা।

ইংল্যান্ডের বিপক্ষে দুই ম্যাচ সিরিজের শেষ টেস্টে ৮ উইকেটে জিতেছে নিউজিল্যান্ড। এই জয়ের পরই র‍্যাংকিংয়ে সবার ওপরে উঠে যায় কেন উইলিয়ামসনের দল।১২৩ রেটিং পয়েন্ট নিয়ে শীর্ষে উঠে এসেছে নিউজিল্যান্ড। দ্বিতীয় স্থানে নেমে গেছে বিরাট কোহলির দল। ভারতের বর্তমান রেটিং পয়েন্ট ১২১।টেস্ট র‍্যাংকিংয়ে তিন নম্বরে জায়গা ধরে রেখেছে অস্ট্রেলিয়া। তাদের রেটিং পয়েন্ট ১০৮। তাদের চেয়ে মাত্র ১ রেটিং পয়েন্ট পিছিয়ে থেকে চার নম্বরে ইংল্যান্ড।র‍্যাংকিংয়ে পাঁচ নম্বরে আছে পাকিস্তান। তাদের রেটিং পয়েন্ট ৯৪। এরপর যথাক্রমে ছয়, সাত ও আট নম্বরে রয়েছে ওয়েস্ট ইন্ডিজ, দক্ষিণ আফ্রিকা ও শ্রীলঙ্কা। বাংলাদেশ ৯ নম্বরে জায়গা ধরে রেখেছে। টাইগারদের রেটিং পয়েন্ট ৪৬। সবার নিচে রয়েছে কেবল জিম্বাবুয়ে। তাদের রেটিং পয়েন্ট ৩৫। ",2
https://somoynews.tv/news/2021-06-14/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A6%E0%A7%8D%E0%A6%AC%E0%A6%A8%E0%A7%8D%E0%A6%A6%E0%A7%8D%E0%A6%AC%E0%A7%80%E0%A6%A4%E0%A6%BE%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%AE%E0%A7%8D%E0%A6%AF%E0%A6%BE%E0%A6%9A%E0%A7%87-%E0%A6%9C%E0%A7%9F-%E0%A6%AA%E0%A7%87%E0%A6%B2-%E0%A6%A8%E0%A7%87%E0%A6%A6%E0%A6%BE%E0%A6%B0%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%B8,"প্রতিদ্বন্দ্বিতাপূর্ণ ম্যাচে জয় পেল নেদারল্যান্ডস","খেলার সময়","খেলা"," ১৪ জুন, ২০২১","N/A","ইউক্রেনকে ৩-২ গোলে হারিয়েছে অরেঞ্জ আর্মিরা","দারুণ প্রতিদ্বন্দ্বিতাপূর্ণ ম্যাচে জয় পেয়েছে নেদারল্যান্ডস। সি গ্রুপ প্রতিপক্ষ ইউক্রেনকে ৩-২ গোলে হারিয়েছে অরেঞ্জ আর্মিরা।ইয়োহান ক্রুইফ অ্যারেনায় সমানে সমান লড়তে থাকে দুই দল। তবে আক্রমণ চালিয়েও প্রথমার্ধে গোলের দেখা পায়নি কেউ। অবশেষে দ্বিতীয়ার্ধের ৫২ মিনিটে ডেড লক ভাঙেন ভাইনালদম। ৫৮ মিনিটে ব্যবধান দ্বিগুণ করেন ভেঘহর্স্ট। ২-০'র লিড নিয়ে কিছুটা ঢিলেঢালাভাবে খেলতে থাকে নেদারল্যান্ডস। সেই সুযোগটা কাজে লাগাতে ভুল করেনি ইউক্রেন।৭৫ মিনিটে ডি-বক্সের বাইরে থেকে দৃষ্টিনন্দন গোলে ব্যবধান কমান ইয়ারমোলেঙ্কো। ৪ মিনিট পরে ইয়ারেমচুকের গোলে সমতায় ফেরে ইউক্রেন। জমে ওঠা ম্যাচে লিড পেতে মরিয়া হয়ে ওঠে দুই দল। অবশেষে ৮৫ মিনিটে ডাচদের হয়ে জয়সূচক গোল করেন দামফ্রিস। তাতেই ৩-২ গোলের জয় নিয়ে মাঠ ছাড়ে নেদারল্যান্ডস।",0
https://somoynews.tv/news/2021-06-14/%E0%A6%AB%E0%A7%8D%E0%A6%B0%E0%A7%87%E0%A6%9E%E0%A7%8D%E0%A6%9A-%E0%A6%93%E0%A6%AA%E0%A7%87%E0%A6%A8-%E0%A6%B6%E0%A6%BF%E0%A6%B0%E0%A7%8B%E0%A6%AA%E0%A6%BE-%E0%A6%A8%E0%A7%8B%E0%A6%AD%E0%A6%BE%E0%A6%95-%E0%A6%9C%E0%A6%95%E0%A7%8B%E0%A6%AD%E0%A6%BF%E0%A6%9A%E0%A7%87%E0%A6%B0,"ফ্রেঞ্চ ওপেন শিরোপা নোভাক জকোভিচের","খেলার সময়","খেলা"," ১৪ জুন, ২০২১","N/A","পারলেন না স্টোফানোস সিটসিপাস। দুর্দান্ত শুরুর পরও তাকে হার মেনে নিতে হয়েছে নোভাক জকোভিচের কাছে। তীব্র প্রতিদ্বন্দ্বিতাপূর্ণ এই ফাইনাল নম্বর ওয়ান টেনিস তারকা জিতে নিয়েছেন ৩-২ গেমে। এটি সার্বিয়ান তারকার ১৯তম গ্র্যান্ড স্ল্যাম আর দ্বিতীয় ফ্রেঞ্চ ওপেন শিরোপা।","পারলেন না স্টোফানোস সিটসিপাস। দুর্দান্ত শুরুর পরও তাকে হার মেনে নিতে হয়েছে নোভাক জকোভিচের কাছে। তীব্র প্রতিদ্বন্দ্বিতাপূর্ণ এই ফাইনাল নম্বর ওয়ান টেনিস তারকা জিতে নিয়েছেন ৩-২ গেমে। এটি সার্বিয়ান তারকার ১৯তম গ্র্যান্ড স্ল্যাম আর দ্বিতীয় ফ্রেঞ্চ ওপেন শিরোপা।রোঁলা গারোয় শেষ বিকেলের ছায়া নেমেছিল। ঘড়ির কাঁটায় ম্যাচের বয়স প্রায় চার ঘণ্টা ছুঁয়েছিল বলেই আলো-আঁধারির এই খেলা! মধ্যাহ্নের তপ্ত রোদ অপরাহ্ণে গিয়ে যেমন তেজ হারায়। এই ম্যাচের গল্পও ঠিক তেমন। আর তাই দুর্দান্ত প্রতাপে শুরু করা জীবনের প্রথম গ্র্যান্ড স্ল্যাম ফাইনালটা সিটসিপাসের কাছে হয়ে থাকল হতাশার। ওদিকে জকো তখন ১৯ উদযাপনে বিভোর!রাফা যুগে ফ্রেঞ্চ মুকুটের শিরোপা মাথায় পুরার সুযোগ মেলাই ভার। কাদা মাটির মাঠে এসে বরপুত্র ফেদেরারও হারিয়ে খুঁজেন নিজেকে। জকোভিচের বেলায়ও তাই। পাঁচ বছর আগে একবার শিরোপার উঠেছিল হাতে। আবারো সেই সুযোগ। কিন্তু প্রথম বারের মতো ফাইনাল খেলতে আসা গ্রিসের ছেলেটি যেভাবে শুরু করল, তাতে মনে হচ্ছিল ইতিহাস আরো অপেক্ষায় রাখবে সার্বিয়ান তারকাকে।বেস লাইনে চরম আক্রমণাত্মক টেনিসার হিসেবে অসম্ভব সুখ্যাতি জকোভিচের। তবে রোলা গারোয় সিটসিপাসের শুরুতে ভিমড়ি খাওয়ার যোগাড়। জকো কোনোভাবে টেনেটুনে টাইব্রেকারে নিলেও সময় লেগেছে ৭২ মিনিট! তবুও শেষ রক্ষা করতে পারেননি নম্বর ওয়ান। সাডেন ডেথে গিয়ে সেটটা হেরে বসেন ৭-৬ গেমে।শুরুতেই চালকের আসনে বসে সিটসির আত্মবিশ্বাস যেন পাহাড় সমান। তাই দ্বিতীয় সেটে পাত্তাই পেলেন না নোভাক জকোভিচ। মাত্র ৩২ মিনিটেই খেলা শেষ! দুই শূন্য সেটের স্পষ্ট লিডে অঘটনের অপেক্ষয় টেনিস বিশ্ব। অবাক নয়নে সবার নিমগ্ন দৃষ্টি নম্বর ওয়ানের বিরুদ্ধে এক নতুনের চোয়াল বদ্ধ লড়াই।কথায় বলে ওস্তাদের মার শেষ বেলায়! দুর্দান্ত একটা লড়াইয়ের শেষ লাইনটাও যেনো মিলিয়ে গেল এই প্রবাদের সঙ্গে। দাপুটে সিটটিপাসের শটগুলো ক্রমেই ধারহীন হয়ে উঠেছিল। ততক্ষণে অভিজ্ঞ জকো নিজেকে শুধরে নিয়েছেন। ৬-৩ গেমে তৃতীয় সেটে জিতে লড়াইয়ে ফেরার আভাস। পরেরটায় তার আরো দাপুটে জয়।সব ফাইনাল ধ্রুপদি হয় না। অনেক লড়াই হয়ে যায় একপেশে। এদিন অবশ্য তেমনটা হয়নি। হয়তো জকো সিটসির এই ম্যাচ রাফা-ফেডেক্সের ওই ফাইনালের তকমা পাবে না। তবুও বা কম কিসে! গ্রিসের ছেলেটা যে লড়ছেন প্রাণপণে। শেষ সেট ছিলো শেষের মতোই। তথাপি গ্র্যান্ড স্ল্যামটা কিংবদন্তি নিয়ে গেছেন ৬-৪ গেমে জিতে।
 ",1
https://somoynews.tv/news/2021-06-14/%E0%A6%A8%E0%A7%87%E0%A6%87%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%A8%E0%A7%88%E0%A6%AA%E0%A7%81%E0%A6%A3%E0%A7%8D%E0%A6%AF%E0%A7%87-%E0%A6%9C%E0%A7%9F-%E0%A6%AA%E0%A7%87%E0%A6%B2-%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2,"নেইমারের নৈপুণ্যে জয় পেল ব্রাজিল","খেলার সময়","খেলা"," ১৪ জুন, ২০২১","N/A","কোচ তিতের মুখে তখন চওড়া হাসি। দল যে হেসে-খেলে কোপা আমেরিকা অভিযান শুরু করেছে ।","নেইমার নৈপুণ্যে দাপুটে জয় দিয়ে আসর শুরু করেছে ব্রাজিল। বি গ্রুপের প্রতিপক্ষ ভেনেজুয়েলাকে ৩-০ গোলে হারিয়েছে সেলেসাওরা। পেনাল্টি থেকে গোল আদায়ের পাশাপাশি একটি অ্যাসিস্ট করেছেন নেইমার। একটি করে গোল করেছেন মারকুইনহোস আর বারবোসা।করোনায় প্রায় ভেস্তে যাওয়া আসরটা অবশেষে আলোর মুখ দেখল। মাঠে গড়াল কোপা আমেরিকা। আসর নিয়ে আশঙ্কা থাকলেও শেষ মুহূর্তে আয়োজক হয়ে যাওয়া ব্রাজিলের জয়টা ছিল প্রত্যাশিত।ব্রাসিলিয়ার মানে গারিঞ্জায় ভেনেজুয়েলাকে নিয়ে ছেলে খেলা করতে না পারলেও আধিপত্য ঠিকই বিস্তার করেছে সেলেসাওরা। নেইমারের নৈপুণ্যে ব্রাজিল ৩-০ গোলে হারিয়েছে ভেনেজুয়েলাকে। তিন গোলের একটি নেইমার করেছেন। অন্য দুটির পেছনে অবদান এই পিএসজি তারকার।বি গ্রুপের প্রথম ম্যাচে বর্তমান চ্যাম্পিয়ন ব্রাজিল ৪-৩-৩ ছকে মাঠে নেমেছিল। বিপরীতে ভেনেজুয়েলা ৫-৪-১ ছকে নিজেদের রক্ষণ সামলাতে ব্যস্ত থেকেছে। যদিও গোল হজম থেকে নিজেদের দূরে রাখতে পারেনি।ম্যাচের শুরু থেকে আক্রমণাত্মক ব্রাজিল। একের পর এক আক্রমণ করে তটস্থ রেখেছে প্রতিপক্ষের ডিফেন্ডারদের। কিন্তু প্রথমার্ধে তাদের এক গোল নিয়ে থাকতে হয়েছে। তবে প্রথমার্ধে যেভাবে আক্রমণ হয়েছে, তাতে করে গোল সংখ্যা আরও বাড়লে অবাক হওয়ার কিছু ছিল না।ম্যাচের ৯ মিনিটে গোলকিপারকে একা পেয়ে নেইমার লক্ষ্যে শট নিতে পারেনি। একটু পর মিলিতাওর হেড লক্ষ্যভ্রষ্ট হয়। যদিও সেলেসাওদের প্রথম গোল পেতে বেশি সময় অপেক্ষায় থাকতে হয়নি।২৩ মিনিটে প্রথম গোল হয়। নেইমারের বা প্রান্তের কর্নার থেকে মারকুইনহোস ৬ গজের মধ্যে থেকে লক্ষ্যভেদ করে দলকে এগিয়ে নেন। ২৫ মিনিটে বল জালে জড়ালেও অফসাইডের কারণে ব্রাজিল গোল পায়নি। ৩০ মিনিটে নেইমারের আরও একটি প্রচেষ্টা পোস্টের বাইরে দিয়ে যায়।বিরতির পর ব্রাজিল আরও দুর্বার। ৫৩ মিনিটে গ্যাব্রিয়েল জেসাসের ক্রসে নেইমার পোস্টের সামনে ফাঁকায় পা ছোঁয়াতে পারেননি। ৬২ মিনিটে দানিলোকে ফেলে দেয় ভেনেজুয়েলার এক ডিফেন্ডার। পেনাল্টি থেকে দেখে শুনে নেইমার গোলকিপারের বিপরীত দিক দিয়ে বল জালে জড়িয়ে দেন।নেইমারের ঝলক তখনও শেষ হয়নি। ৮৯ মিনিটে ব্রাজিল তৃতীয় ও শেষ গোল পায়। সেখানেও অবদান নেইমারের। বা প্রান্ত থেকে গোলকিপারকে কাটিয়ে নেইমারের নেওয়া ক্রসে গাব্রিয়েল বারবোসা ৩-০ করেন।কোচ তিতের মুখে তখন চওড়া হাসি। দল যে হেসে-খেলে কোপা আমেরিকা অভিযান শুরু করেছে । ",1
https://somoynews.tv/news/2021-06-14/%E0%A6%85%E0%A6%B8%E0%A6%BE%E0%A6%A7%E0%A7%81-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%87%E0%A6%B6%E0%A6%BE%E0%A6%B0%E0%A6%BE%E0%A7%9F-%E0%A6%AA%E0%A6%95%E0%A7%8D%E0%A6%B7%E0%A6%AA%E0%A6%BE%E0%A6%A4%E0%A6%A6%E0%A7%81%E0%A6%B7%E0%A7%8D%E0%A6%9F-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4-%E0%A6%A6%E0%A7%87%E0%A6%A8-%E0%A6%86%E0%A6%AE%E0%A7%8D%E0%A6%AA%E0%A6%BE%E0%A7%9F%E0%A6%BE%E0%A6%B0%E0%A6%B0%E0%A6%BE,"অসাধু কর্মকর্তাদের ইশারায় পক্ষপাতদুষ্ট সিদ্ধান্ত দেন আম্পায়াররা","খেলার সময়","খেলা"," ১৪ জুন, ২০২১","N/A","ঘরোয়া ক্রিকেটের এই অনিয়মে বলতেই হচ্ছে, গাছের শেকড়েই যদি পোকা থাকে, তাহলে ভালো ফলন আশা করাটা তো অমূলক।","শর্ট পিচ ডেলিভারি কোমরে লাগলেও দেয়া হয় এলবিডব্লিউ। আবার নিশ্চিত কট বিহাইন্ডের আবেদন নাকচ করে দেওয়া হয়। প্রভাবশালী ক্লাব আর ক্রিকেট বোর্ডের অসাধু কর্মকর্তাদের ইশারায় এমন নানা পক্ষপাতদুষ্ট সিদ্ধান্ত দেন আম্পায়াররা।ঘরোয়া লিগ নিয়ে এভাবেই অভিযোগ করেছেন দ্বিতীয় বিভাগের ক্লাব ট্যালেন্ট হান্ট ক্রিকেট একাডেমির সভাপতি। যদিও এতো অভিযোগ সত্ত্বেও নিজেদের পক্ষে সাফাই গাইছে আম্পায়ার্স অ্যাসোসিয়েশন।প্রশ্নবাণে জর্জরিত ঘরোয়া ক্রিকেটের আম্পায়ারিং। বছরের পর বছর নানা অভিযোগ উঠলেও কর্ণপাত করেনি ক্রিকেট বোর্ড। তবে সাকিব আল হাসানের কাণ্ডের পর সরব সব মহল।ঢাকা প্রিমিয়ার লিগ তো আছেই, নিচের স্তরে অবস্থা শোচনীয়। দ্বিতীয় বিভাগের দল ট্যালেন্ট হান্ট একাডেমির কর্ণধারের মুখেই শুনুন, কীভাবে মাঠে বঞ্চনার শিকার হতে হয় তুলনামূলক ছোট ক্লাবগুলোকে।ট্যালেন্ট হান্ট ক্রিকেট একাডেমির সভাপতি নাজমুল ইসলাম বলেন, ২০১৮-১৯ এর কোনো একটি খেলায় পেস বল, শর্ট পিচ বল বগলের নিচ পর্যন্ত উঠে আসলেও এলবিডব্লিউ দেওয়ার সিদ্ধান্ত হয়েছে। ক্লিয়ার কটবিহাইন্ড হলেও আম্পায়ার আউট দেননি। আম্পায়ারদের একটি গ্রুপ আছে, তারা মাঠে নামলেই খেলা আর খেলা হবে না।কয়েক বছর আগে সিসিডিএমের ভাইস চেয়ারম্যান থাকাকালীন অভিযুক্ত বেশ কিছু আম্পায়ারের তালিকা করে আম্পায়ার্স কমিটির কাছে পাঠিয়েছিলেন নাজমুল ইসলাম। কিন্তু তৎকালীন চেয়ারম্যান নাজমুল করিম টিংকুর নেতৃত্বাধীন কমিটি কর্ণপাত করেনি।২০১৯-২০ মৌসুমের ৬টি ম্যাচে বাজে আম্পায়ারিংয়ের অভিযোগ তুলে বিসিবির কাছে রিভিউয়ের আবেদন জানিয়েছেন। সে আবদন কি ধোপে টিকবে, আসলেই কি তদন্ত হয়?নাজমুল ইসলাম বলেন, শুধু খেলার জন্যই খেলা হয় না। খেলার বাইরে আরও বেশ কিছু জিনিস আছে। অর্থ ও প্রশাসনিক প্রভাবও আছে। যারা এই চক্রের সঙ্গে জড়িত, তাদের সঙ্গে সম্পর্কযুক্ত না হলে বলার কোনো উপায় নেই। আবার আমাদের ক্রিকেট বোর্ডের প্রধান যিনি, তিনি চাইলে কিছু করতে পারেন।তোপের মুখে আম্পায়াররা। এবারও আবাহনীর মতো প্রভাবশালী ক্লাবের পক্ষে অনৈতিক সিদ্ধান্ত দেয়ার একাধিক অভিযোগ আছে আম্পায়ারদের বিরুদ্ধে। কিন্তু, এগুলোর নাকি কোনো ভিত্তিই খুঁজে পাননি আম্পায়ার্স অ্যাসোসিয়েশন সভাপতি।আম্পায়ার্স অ্যাসোসিয়েশনর সেক্রেটারি সয়লাব হোসেন টুটুল বলেন, এটা একেবারে ভুল কথা। কারণ তৃতীয় বিভাগেরও ফুটেজ আমরা প্রতিদিন পাচ্ছি। সেক্ষেত্রে এই ধরনের ঢালা অপবাদ দেওয়া, এটা আমার কাছে গ্রহণযোগ্য না।তিনি বলেন, বাকি যে টিমগুলো, সবগুলো টিম কী এলবিডব্লিউ পেয়েছে? এর মধ্যে কেউ কেউ তো আবাহনীর মতো হতে পারে। এটার কোনো যৌক্তিকতা থাকতে পারে না।ঘরোয়া ক্রিকেটের এই অনিয়মে বলতেই হচ্ছে, গাছের শেকড়েই যদি পোকা থাকে, তাহলে ভালো ফলন আশা করাটা তো অমূলক।",0
https://somoynews.tv/news/2021-06-13/%E0%A6%87%E0%A6%82%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87%E0%A6%B0-%E0%A6%AE%E0%A6%BE%E0%A6%9F%E0%A6%BF%E0%A6%A4%E0%A7%87-%E0%A6%A8%E0%A6%A4%E0%A7%81%E0%A6%A8-%E0%A6%A8%E0%A6%9C%E0%A6%BF%E0%A6%B0-%E0%A6%95%E0%A6%BF%E0%A6%89%E0%A6%87%E0%A6%A6%E0%A7%87%E0%A6%B0,"ইংল্যান্ডের মাটিতে নতুন নজির কিউইদের","খেলার সময়","খেলা"," ১৩ জুন, ২০২১","N/A","এত ছোট লক্ষ্য পেরোতে কষ্টই হয়েছে কিউইদের। ফর্মে থাকা ডেভন কনওয়েকে (৩) দ্বিতীয় ওভারেই ফিরিয়ে দিয়েছেন স্টুয়ার্ট ব্রড","বিশ্ব টেস্ট চ্যাম্পিয়নশিপ ফাইনালের আগে দারুণ এক জয়ের স্বাদ পেল নিউজিল্যান্ড। এজবাস্টন টেস্টে স্বাগতিক ইংল্যান্ডকে বিধ্বস্ত করেছে কিউইরা। সিরিজের দ্বিতীয় টেস্টের তৃতীয় দিন শেষেই জয় দেখছিল সফরকারীরা। চতুর্থ দিন রোববার (১৩ জুন) ৯ উইকেটে ১২২ রান নিয়ে মাঠে নেমেছিল ইংলিশরা। তবে এক বলের বেশি টিকতে পারেনি জো রুটের ইংল্যান্ড।রুটরা ১২২ রানে দ্বিতীয় ইনিংসে অলআউট হলেও জয়ের জন্য কিউইরা পায় ৩৮ রানের লক্ষ্য। সেই রান তাড়া করতে নেমে প্রথম ঘণ্টাতেই ৮ উইকেটের জয় তুলে নেয় অতিথিরা।তবে এত ছোট লক্ষ্য পেরোতে কষ্টই হয়েছে কিউইদের। ফর্মে থাকা ডেভন কনওয়েকে (৩) দ্বিতীয় ওভারেই ফিরিয়ে দিয়েছেন স্টুয়ার্ট ব্রড। একটু পর স্টোনের বলে আউট উইল ইয়ং (8)। এরপর টম ল্যাথাম (২৩ *) ও রস টেলর (০ *) মিলে প্রথম ঘণ্টাতেই ম্যাচ শেষ করেন।দুই ইনিংস মিলিয়ে বোল্ট ও ম্যাট হেনরি ৬ উইকেট পেলেও দ্বিতীয় ইনিংসে ইংল্যান্ডের টপ অর্ডারের তিনজনকেই আউট করায় ম্যাচ সেরা হয়েছে হেনরি।সিরিজের প্রথম টেস্ট ড্র হয়েছিল দুই দলের মধ্যে। এতে সিরিজ জিতেছে নিউজিল্যান্ড। সেইসঙ্গে ২২ বছর পর ইংল্যান্ডের মাটিতে তারা টেস্ট সিরিজ জিতল। পাশাপাশি সাত বছর পর ঘরের মাঠে সিরিজ হারল ইংল্যান্ড।এ জয়ে তৃতীয়বারের মতো ইংল্যান্ডে নিউজিল্যান্ড কোনো টেস্ট সিরিজ জিততে সক্ষম হয়েছে। ১৯৯৯ সালের পর থেকে নিউজিল্যান্ডের পক্ষে এটিই প্রথম টেস্ট সিরিজ জয়ের ঘটনা, যখন স্টিফেন ফ্লেমিংয়ের পক্ষে একটি চার টেস্টের সিরিজে ২-১ ব্যবধানে জিতেছিল কিউইরা। এবার এই সিরিজ জিতে অন্যতম একটি ঐতিহাসিক রেকর্ড গড়ল নিউজিল্যান্ড।",1
https://somoynews.tv/news/2021-06-13/%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%B0-%E0%A7%A9-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%89%E0%A6%AA%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%A8,"মাশরাফীর ৩ প্রকল্পের নকশা উপস্থাপন","সাজিদ মোস্তাহিদ","খেলা"," ১৩ জুন, ২০২১","N/A","নড়াইল এক্সপ্রেস ফাউন্ডেশনের মাধ্যমে ২৯ লাখ টাকা ব্যয়ে এসব প্রকল্প বাস্তবায়িত হবে","ক্রিকেট তারকা ও সাংসদ মাশরাফী বিন মর্তুজা তার ব্যক্তিগত উদ্যোগ ও অর্থায়নে নড়াইল পৌরবাসীর জন্য গৃহীত ৩ প্রকল্প বাস্তবে রূপ নিয়েছে।প্রকল্পগুলো হচ্ছে- শহরের ড্রেনেজ সিস্টেম, বর্জ্য ব্যবস্থাপনা এবং চিত্রা নদীর পাড় দিয়ে ওয়াকওয়ে নির্মাণ। নড়াইল এক্সপ্রেস ফাউন্ডেশনের মাধ্যমে ২৯ লাখ টাকা ব্যয়ে এসব প্রকল্প বাস্তবায়িত হবে।শনিবার (১২ জুন) জেলা প্রশাসকের সম্মেলন কক্ষে নড়াইল এক্সপ্রেস ফাউন্ডেশনের উদ্যোগে এ প্রকল্প তিনটির চূড়ান্ত নকশা ও পরিকল্পনা উপস্থাপন করা হয়।এ সময় জেলা প্রশাসক, পৌর মেয়র, বিভিন্ন ওয়ার্ড কাউন্সিলর, সাংবাদিকসহ সরকারি ঊর্ধ্বতন কর্মকর্তারা উপস্থিত ছিলেন।এক পর্যায়ে সংসদ সদস্য ও নড়াইল এক্সপ্রেস ফাউন্ডেশনের চেয়ারম্যান মাশরাফী বিন মর্তুজা টেলিফোনে যুক্ত হোন। তিনি এটা বাস্তবায়নে সবার দোয়া ও সহযোগিতা চেয়েছেন।",1
https://somoynews.tv/news/2021-06-13/%E0%A6%87%E0%A6%82%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%A8%E0%A6%BF%E0%A6%89%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%9F%E0%A7%87%E0%A6%B8%E0%A7%8D%E0%A6%9F%E0%A7%87-%E2%80%98%E0%A6%95%E0%A6%B2%E0%A6%99%E0%A7%8D%E0%A6%95%E0%A6%BF%E0%A6%A4%E2%80%99-%E0%A6%98%E0%A6%9F%E0%A6%A8%E0%A6%BE!,"ইংল্যান্ড-নিউজিল্যান্ড টেস্টে ‘কলঙ্কিত’ ঘটনা!","খেলার সময়","খেলা"," ১৩ জুন, ২০২১","N/A","কোভিড পরিস্থিতির মধ্যেও ইংল্যান্ড ক্রিকেট বোর্ড যথেষ্ট ঝুঁকি নিয়ে স্টেডিয়ামে দর্শকদের প্রবেশের অনুমতি দেয়। কিন্তু এদিন যা ঘটল, তা অত্যন্ত হতাশাজনক।","এজবাস্টন টেস্টের চতুর্থ দিন রোববার (১৩ জুন) প্রথম সেশনে জো রুটের ইংল্য়ান্ডকে ৮ উইকেটে হারিয়েছে নিউজিল্যান্ড। ইংল্যান্ডের মাটিতে হয়ে যাওয়া সিরিজে উল্লেখ করার মতো বেশ কিছু ঘটনাই ঘটেছে।ইংল্যান্ডকে সাত বছর পর ঘরের মাঠে সিরিজ হারের স্বাদ দিল নিউজিল্যান্ড। সেইসঙ্গে ২২ বছর পর ইংল্যান্ডে সিরিজ জিতল কিউইরা। পাশাপাশি দ্বিতীয় টেস্টের দ্বিতীয় দিনে ম্যাচ চলাকালীন ক্রিকেট খেলাকে কলঙ্কিত করার মতো একটা ঘটনাও ঘটেছে।কোভিড পরিস্থিতির মধ্যেও ইংল্যান্ড ক্রিকেট বোর্ড যথেষ্ট ঝুঁকি নিয়ে স্টেডিয়ামে দর্শকদের প্রবেশের অনুমতি দেয়। কিন্তু এদিন যা ঘটল, তা অত্যন্ত হতাশাজনক। কয়েকজন দর্শক মদ পান করে প্রচণ্ড হাঙ্গামা করেন। এই ঘটনায় মাঠে উপস্থিত দুই কর্মচারী আহত হয়েছেন।আহতদের মধ্যে একজন জানিয়েছেন, স্টেডিয়ামের মধ্যে অনেকেই মদ পান করে নেশায় বুঁদ হয়ে ছিলেন। তারা মাঝেমধ্যেই ঝামেলা করছিলেন। এদের মধ্যে আবার কয়েকজন স্টেডিয়ামের মধ্যে বিয়ারের বোতল নিয়ে প্রবেশ করেন। এই ঝামেলা চলাকালীন তার এবং অন্য এক সহকর্মীর চোট লাগে।প্রসঙ্গত, মহামারি করোনাভাইরাস পরিস্থিতিতে ইতিপূর্বে ইংল্যান্ডের ক্রিকেট স্টেডিয়ামে দর্শক প্রবেশের অনুমতি দেওয়া হয়নি। মাঝখানে একবার দেওয়া হলেও, করোনার তাণ্ডব বৃদ্ধি পাওয়ায় স্টেডিয়ামের মধ্যে দর্শক প্রবেশের ওপর নিষেধাজ্ঞা জারি হয়েছিল।তবে ইংল্যান্ড এবং নিউজিল্যান্ডের মধ্যে চলা প্রথম টেস্ট ম্যাচে গোটা স্টেডিয়ামে ২৫ শতাংশ দর্শক প্রবেশের অনুমতি দেওয়া হয়েছিল। এই ম্যাচটা লর্ডসে আয়োজিত হয়েছিল। আর দ্বিতীয় টেস্ট ম্যাচটি এজবাস্টনে খেলা হয়। এখানে ৫০ শতাংশ (১৮ হাজার) দর্শককে স্টেডিয়ামে প্রবেশের অনুমতি দেওয়া হয়। এর মধ্যেই এমন কাণ্ড ঘটাল দর্শকরা।সূত্র: টেলিগ্রাফ",1
https://somoynews.tv/news/2021-06-13/%E0%A6%8F%E0%A6%AC%E0%A6%BE%E0%A6%B0-%E0%A6%AC%E0%A6%B2%E0%A6%BF%E0%A6%AD%E0%A6%BF%E0%A7%9F%E0%A6%BE-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%93-%E0%A6%95%E0%A6%B0%E0%A7%8B%E0%A6%A8%E0%A6%BE%E0%A6%B0-%E0%A6%B9%E0%A6%BE%E0%A6%A8%E0%A6%BE,"এবার বলিভিয়া শিবিরেও করোনার হানা","খেলার সময়","খেলা"," ১৩ জুন, ২০২১","N/A","মঙ্গলবার (১৫ জুন) প্যারাগুয়ের বিরুদ্ধে প্রথম ম্যাচ খেলতে নামবে বলিভিয়া। তার আগেই করোনার হানা।","একের পর জটিলতায় পড়ছে দক্ষিণ আমেরিকার শ্রেষ্ঠত্বের ফুটবল প্রতিযোগিতা কোপা আমেরিকার ৪৭তম আসরটি। উদ্বোধনী ম্যাচের আগে আঘাত হেনেছে করোনাভাইরাস। ভেনেজুয়েলা দলে করোনা পজিটিভ হয়েছেন ৮ খেলোয়াড় ও ৫ জন কোচিং স্টাফ। এবার জানা গেল বলিভিয়া শিবিরেও হানা দিয়েছে করোনা। দলটির ৩ খেলোয়াড়সহ ৪জন করোনা পজিটিভ হয়েছেন। তবে এখনই টুর্নামেন্ট বন্ধ হওয়ার কোনো আশঙ্কা নেই।মঙ্গলবার (১৫ জুন) প্যারাগুয়ের বিরুদ্ধে প্রথম ম্যাচ খেলতে নামবে বলিভিয়া। তার আগেই করোনার হানা। ফলে যথেষ্ট আতঙ্ক ছড়িয়েছে গোটা শিবির। খবর ফার্সপোস্টের।এদিকে, উদ্বোধনী ম্যাচে শেষ মুহূর্তে সামাল দেওয়ার জন্য নতুন ১৫ জন খেলোয়াড়কে ডেকে নিয়েছে ভেনেজুয়েলা। ম্যাচের আগেই নতুন ১৫ জন খেলোয়াড় দলের সঙ্গে যোগ দেবেন বলে জানানো হয়েছে।গত বছরের জুন-জুলাইয়ে হওয়ার কথা ছিল দক্ষিণ আমেরিকার সেরা ফুটবল প্রতিযোগিতাটি। কিন্তু মহামারি করোনাভাইরাস পরিস্থিতিতে এক বছর পিছিয়ে যায় আসরটি। এ বছরও নাটকীয়তা কম হয়নি।কোপা আমেরিকার এবারের আয়োজক ছিল যৌথভাবে কলম্বিয়া ও আর্জেন্টিনা। কিন্তু কলম্বিয়ায় সরকারবিরোধী আন্দোলন চলায় এবং করোনা পরিস্থিতির অবনতি ঘটায় আয়োজক হিসেবে বাদ পড়ে আর্জেন্টিনা। এরপর ব্রাজিলে কোপা আয়োজনের সিদ্ধান্ত নেয় কনমেবল।কিন্তু সে দেশেও কোপা শুরু হওয়া নিয়ে চরম অনিশ্চয়তা দেখা দেয়। কারণ সেই কোভিড-১৯ এর প্রকোপ ব্রাজিলে আরও বেশি। স্বাগতিক দলসহ অন্যান্য কয়েকটি দলের খেলোয়াড়রাও এত খারাপ পরিস্থিতিতে টুর্নামেন্ট আয়োজনের সিদ্ধান্তে সমালোচনা করেছিলেন। খেলা বন্ধের বিষয়ে মত ছিল অনেকের।বিষয়টি আদালত পর্যন্ত গড়ায়। শেষ পর্যন্ত আদালতের রায়ে কোপার ভাগ্য নির্ধারণ হয়েছে।সব জটিলতাকে বৃদ্ধাঙ্গুলি দেখিয়ে রোববার (১৩ জুন) রাতে শুরু হচ্ছে দক্ষিণ আমেরিকার শ্রেষ্ঠত্বের আসরটি। ৪৭তম আসরের উদ্বোধনী ম্যাচে মুখোমুখি হবে বর্তমান চ্যাম্পিয়ন ব্রাজিল ও ভেনেজুয়েলা। জয়ে শুরুর লক্ষ্য সেলেসাও কোচের। ম্যাচটি শুরু হবে বাংলাদেশ সময় রাত ৩টায়। আরেক ম্যাচে, ভোর ৬টায় কলম্বিয়ার প্রতিপক্ষ ইকুয়েডর।",1
https://somoynews.tv/news/2021-06-13/%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8%E0%A7%87-%E0%A6%86%E0%A6%B8%E0%A6%9B%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"সংবাদ সম্মেলনে আসছেন সাকিব","খেলার সময়","খেলা"," ১৩ জুন, ২০২১","N/A","আনিত অভিযোগ ও শাস্তি এবং ক্লাবের নিজস্ব মতামত সংবাদ সম্মেলনে জানাবেন সাকিব","মোহামেডান-আবাহনী ম্যাচে অনাকাঙ্ক্ষিত ঘটনায় সাকিবের বিরুদ্ধে আনিত অভিযোগ ও শাস্তি এবং ক্লাবের নিজস্ব মতামত জানানো হবে সংবাদ সম্মেলনে।মোহামেডান-আবাহনী ম্যাচে অখেলোয়াড় সুলভ আচরণ করায় সাকিব আল হাসাকে শাস্তি দিয়েছে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। এবার এ বিষয়ে কথা বলতে সংবাদ সম্মেলনে আসছেন বিশ্বসেরা অলরাউন্ডার।সোমবার (১৪ জুন) বিকেল সাড়ে ৩টায় মতিঝিলে মোহামেডান ক্লাব প্রাঙ্গণে কথা বলবেন সাকিব। রোববার (১৩ জুন) মহামেডান স্পোর্টিং ক্লাবের পক্ষ থেকে এক সংবাদ বিজ্ঞপ্তিতে বিষয়টি জানানো হয়েছে।বিজ্ঞপ্তিতে জানানো হয়েছে, মোহামেডান-আবাহনী ম্যাচে অনাকাঙ্ক্ষিত ঘটনায় সাকিবের বিরুদ্ধে আনিত অভিযোগ ও শাস্তি এবং ক্লাবের নিজস্ব মতামত জানানো হবে সংবাদ সম্মেলনে।শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব। এদিন বিশ্বসেরার অদ্ভুত আচরণে বিস্মিত সবাই।ওই দিন মুশফিককে এলবিডব্লু না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন বাংলাদেশের পোস্টার বয়।তবে শেষ পর্যন্ত শনিবার (১২ জুন) বিশ্বসেরা অলরাউন্ডারকে শাস্তির ঘোষণা দেয় সিসিডিএম। অখেলোয়াড় সুলভ আচরণ করায় ঘরোয়া ক্রিকেটে ৩ ম্যাচ নিষিদ্ধ করা হয়েছে ক্রিকেট সুপারস্টারকে। পাশাপাশি ৫ লাখ টাকা জরিমানা করা হয়েছে।",1
https://somoynews.tv/news/2021-06-13/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%87%E0%A6%A1%E0%A6%BE%E0%A6%A8%E0%A7%87%E0%A6%B0-%E0%A6%9A%E0%A6%BF%E0%A6%A0%E0%A6%BF,"সাকিবের নিষেধাজ্ঞার বিরুদ্ধে মোহামেডানের চিঠি","স্পোর্টস ডেস্ক","খেলা"," ১৩ জুন, ২০২১","N/A","সাকিবের শাস্তি মওকুফের জন্য বোর্ড সভাপতি বরাবর চিঠি দিয়েছে সাদা-কালো কর্তৃপক্ষ।","'শেষ হইয়াও হইলো না শেষ'-রবীন্দ্রনাথের বিখ্যাত এই উক্তির বাস্তব চরিত্র যেন মিলে গেল বাংলার বিশ্বসেরা সাকিবের সঙ্গে। সাকিবকাণ্ড গত দু’দিন ছিল দেশের টক অব দ্য টাউন। শনিবার (১২ জুন) শাস্তি ঘোষণার পর সবাই ধরেই নিয়েছিল যবনিকাপাত হয়েছে সব আলোচনার। তবে টুইস্ট চলছে এখনও।আগেই সিসিডিএম জানিয়েছিল তিন ম্যাচ নিষিদ্ধ আর ৫ লাখ টাকা জরিমানার শাস্তি মেনে নিয়ে স্বাক্ষর করে দিয়েছেন সাকিব। তবে দলের সেরা তারকার ম্যাচ নিষেধাজ্ঞা মানতে পারেনি তার ক্লাব মোহামেডান। তাইতো তিন ম্যাচের শাস্তি মওকুফের জন্য বোর্ড সভাপতি বরাবর চিঠি দিয়েছে সাদা-কালো কর্তৃপক্ষ। বিষয়টি স্বীকার করেছে দু’পক্ষই।মাঠে সাকিবের বেপরোয়া আচরণে হতবাক ছিল সবাই। শাস্তিকে সবাই দেখছিল ইতিবাচক হিসেবেই। তবে হঠাৎ করে মোহামেডানের শাস্তি মওকুফের আবেদনকে ক্রিকেট বিশ্লেষকরা দেখছেন ক্লাবের নৈতিকতাবিরোধী কর্মকাণ্ড হিসেবে।সাকিব দেশের কোটি তরুণের আইডল। তবে অন্যায় করলে শাস্তি তাকে পেতেই হবে। সাকিবও তার ব্যতিক্রম নয়। তাই দেশের ক্রিকেটের স্বার্থেই এই ইস্যুতে সবাইকে কাঁদা ছোড়াছুড়ি বন্ধের আহ্বান ক্রিকেট বিশ্লেষকদের।
 ",0
https://somoynews.tv/news/2021-06-13/%E0%A6%93%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%95%E0%A7%8C%E0%A6%B6%E0%A6%B2%E0%A7%80-%E0%A6%B9%E0%A6%A4%E0%A7%87-%E0%A6%9A%E0%A6%BE%E0%A7%9F-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6,"ওমানের বিপক্ষে কৌশলী হতে চায় বাংলাদেশ","স্পোর্টস ডেস্ক","খেলা"," ১৩ জুন, ২০২১","N/A","ভারতের বিপক্ষে হারলেও ওমানের সঙ্গে ইতিবাচক খেলার প্রত্যাশা বাংলাদেশের। এই ম্যাচের আগে দলের তিন তারকার হলুদ কার্ড সমস্যা চিন্তার বড় কারণ।","বিশ্বকাপ বাছাইপর্বের শেষ ম্যাচে ইতিবাচক ফুটবল খেলতে চায় বাংলাদেশ। আফগানিস্তানের বিপক্ষে ওমানের ম্যাচ দেখে কৌশল সাজিয়েছে লাল সবুজের প্রতিনিধিরা। জানিয়েছেন স্ট্রাইকার মতিন মিয়া। মাসুক মিয়া জনির ইনজুরি থেকে সেরে ওঠা নিয়ে আশাবাদী টিম ম্যানেজমেন্ট। আসছে ম্যাচে তাকে দলে পাওয়ার আশা ম্যানেজার ইকবাল হোসেনের।আফগানিস্তানকে আটকে দিয়ে আশা জাগিয়ে ছিলেন। কিন্তু ভারতের কাছে হেরে আশাহত করেছেন। সামনে নতুন ম্যাচ। এখন পর্যন্ত সবচেয়ে বড় প্রতিপক্ষ। তাই মাঠে নামার আগে সবচেয়ে বেশি চিন্তিত বাংলাদেশ।শুধু বড় প্রতিদ্বন্দ্বী বলেই নয়। সমস্যার মূলে রয়েছে দলের বড় তিন তারকার হলুদ কার্ড সমস্যা। জামাল, রহমত, বিপলুকে বড় ম্যাচে পাচ্ছে না জেমি ডে। তার মাঝে রয়েছে মিডফিল্ডার মাসুক মিয়া জনির ইনজুরি। তবে দল আশাবাদী জনিকে শেষ ম্যাচে পাওয়ার ব্যাপারে।শেষ ম্যাচে বাংলাদেশের প্রতিপক্ষ ওমান। র‌্যাংকিংয়ে বাংলাদেশ থেকে ১০৪ ধাপ এগিয়ে। স্বাভাবিকভাবেই রক্ষণাত্মক পরিকল্পনা থাকবে বাংলাদেশের। আফগানিস্তানের বিপক্ষে ওমানের ম্যাচ দেখে কৌশল সাজিয়েছেন কোচ জেমি ডে। ইতিবাচক খেলার প্রত্যাশা।১৫ জুন শেষ ম্যাচে ওমানের বিপক্ষে মাঠে নামবে বাংলাদেশ।",1
https://somoynews.tv/news/2021-06-13/%E0%A6%87%E0%A6%89%E0%A6%B0%E0%A7%8B%E0%A6%B0-%E0%A6%B2%E0%A7%9C%E0%A6%BE%E0%A6%87%E0%A7%9F%E0%A7%87-%E0%A6%AE%E0%A7%81%E0%A6%96%E0%A7%8B%E0%A6%AE%E0%A7%81%E0%A6%96%E0%A6%BF-%E0%A6%87%E0%A6%82%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%95%E0%A7%8D%E0%A6%B0%E0%A7%8B%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE,"ইউরোর লড়াইয়ে মুখোমুখি ইংল্যান্ড-ক্রোয়েশিয়া","স্পোর্টস ডেস্ক","খেলা"," ১৩ জুন, ২০২১","N/A","ইউরোতে নিজেদের প্রথম ম্যাচে ক্রোয়েশিয়ার বিপক্ষে মাঠে নামবে ইংলিশরা। এই ম্যাচের আগে পরিসংখ্যানে এগিয়ে আছে ইংল্যান্ড।","ইউরো চ্যাম্পিয়নশিপে গ্রুপ 'ডি'তে নিজেদের প্রথম ম্যাচে ক্রোয়েশিয়ার বিপক্ষে মাঠে নামবে ইংল্যান্ড। লন্ডনের ওয়েম্বলি স্টেডিয়ামে ম্যাচটি শুরু হবে বাংলাদেশ সময় আজ রোববার সন্ধ্যা ৭টায়।সময়টা দারুণ কাটছে ইংল্যান্ডের। সবশেষ পাঁচ ম্যাচ জিতে ফুরফুরে মেজাজে রয়েছে ইংলিশরা। গত ম্যাচে রোমানিয়াকে হারিয়ে আত্মবিশ্বাসের তুঙ্গে থ্রি লায়নরা। দলের ফুটবলাররা ছন্দে থাকায় ক্রোয়েশিয়ার বিপক্ষে অনেকটাই নির্ভার কোচ সাউথগেট। সেই সাথে চিলওয়েল-মাউন্ট-হ্যারি কেইনরা জ্বলে উঠতে শতভাগ প্রস্তুত।দু’দলের ১০ বারের মুখোমুখি লড়াইয়ে ইংল্যান্ডের ৫ জয়ের বিপরীতে ক্রোয়েশিয়ার জয় ৩টি। বাকি দুটি ম্যাচ ড্র হয়েছে। যদিও সর্বশেষ নেশন্স লিগে ক্রোয়েটদের বিপক্ষে জয়টা অনুপ্রেরণা জোগাচ্ছে ইংলিশ শিবিরে।অন্যদিকে প্রীতি ম্যাচে বেলজিয়ামের কাছে হেরে কিছুটা ব্যাকফুটে রয়েছে ক্রোয়েশিয়া। তারপরও লুকা মদ্রিচ-পিরিসিচদের ওপর ভরসা রেখেছেন কোচ দালিচ। প্রতিপক্ষকে সমীহ করেই জয় ছাড়া ভিন্ন কিছু ভাবছে না ক্রোয়েশিয়া।",1
https://somoynews.tv/news/2021-06-13/%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2-%E0%A6%AD%E0%A7%87%E0%A6%A8%E0%A7%87%E0%A6%9C%E0%A7%81%E0%A7%9F%E0%A7%87%E0%A6%B2%E0%A6%BE-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%A6%E0%A6%BF%E0%A7%9F%E0%A7%87-%E0%A6%AA%E0%A6%B0%E0%A7%8D%E0%A6%A6%E0%A6%BE-%E0%A6%89%E0%A6%A0%E0%A6%9B%E0%A7%87-%E0%A6%95%E0%A7%8B%E0%A6%AA%E0%A6%BE%E0%A6%B0,"ব্রাজিল-ভেনেজুয়েলা ম্যাচ দিয়ে পর্দা উঠছে কোপার","স্পোর্টস ডেস্ক","খেলা"," ১৩ জুন, ২০২১","N/A","নানা চড়াই-উতরাই পেরিয়ে শুরু হচ্ছে কোপা আমেরিকা। উদ্বোধনী ম্যাচে স্বাগতিক ব্রাজিলের বিপক্ষে লড়বে ভেনেজুয়েলা","রাতে শুরু হচ্ছে দক্ষিণ আমেরিকার শ্রেষ্ঠত্বের আসর কোপা আমেরিকা। ৪৭তম আসরের উদ্বোধনী ম্যাচে মুখোমুখি হবে বর্তমান চ্যাম্পিয়ন ব্রাজিল ও ভেনেজুয়েলা। জয়ে শুরুর লক্ষ্য সেলেসাও কোচের। ম্যাচটি শুরু হবে বাংলাদেশ সময় রাত ৩টায়। আরেক ম্যাচে, ভোর ৬টায় কলম্বিয়ার প্রতিপক্ষ ইকুয়েডর।ব্রাজিলের ফুটবলপিয়াসীদের জন্য আজকের দিনটা হতে পারত স্বপ্নের মতো। দক্ষিণ আমেরিকার শ্রেষ্ঠত্বের আসর কোপা আমেরিকার আয়োজক হতে চাতক পাখির মতো অপেক্ষায় থাকে প্রতিটি দল। তবে করোনায় এবার আরাধ্য সেই উপহারই যেন গলার কাঁটা। রাজনৈতিক অস্থিরতায় কলম্বিয়া থেকে আসর সরিয়ে নেয়ার পর করোনা সংক্রমণ বেড়ে যাওয়ায় আর্জেন্টিনাও হারায় আয়োজক হওয়ার যোগ্যতা। শেষ পর্যন্ত নানা কাঠখড় পেরিয়ে আয়োজক হয় ব্রাজিল। কিন্তু সেখানেও সংক্রমণের ঊর্ধ্বগতিতে বেশির ভাগ ব্রাজিলবাসীই চান না কোপা হোক দেশটিতে। সব প্রতিবন্ধকতা শেষে সাম্বার দেশেই আজ শুরু হচ্ছে আসর।গ্রুপ 'এ'তে আছে আর্জেন্টিনা, বলিভিয়া, উরুগুয়ে, চিলি ও প্যারাগুয়ে। গ্রুপ 'বি'তে ব্রাজিল, কলম্বিয়া, ভেনেজুয়েলা, ইকুয়েডর ও পেরু। উদ্বোধনী ম্যাচেই মুখোমুখি হচ্ছে ব্রাজিল ও ভেনেজুয়েলা। বর্তমান চ্যাম্পিয়নরা সাম্প্রতিক ফর্মে আছে দুর্দান্ত ছন্দে। বিশ্বকাপ বাছাইয়ের পয়েন্ট টেবিলেও সবার ওপরে আছে ব্রাজিল। কোপা আমেরিকায় শিরোপা ধরে রাখার মিশনে শুরু থেকেই সতর্ক হয়ে পা ফেলতে চান ব্রাজিল কোচ। সম্ভাব্য ৪-২-৩-১ ফরমেশনে খেলার পরিকল্পনা কোচ তিতের। ইনজুরিতে দানি আলভেস। অনিশ্চয়তা আছে থিয়াগো সিলভার খেলা নিয়।ব্রাজিলের কোচ তিতে বলেন, 'আসরের আগে অনেক অপ্রীতিকর ঘটনা হয়েছে। তবে, এসবের প্রভাব ম্যাচে পড়ুক তা চাই না। আশা করবো দলের ফুটবলাররা সেরাটাই খেলবে। ম্যাচ বাই ম্যাচ জিততে চাই আমরা।'প্রতিপক্ষ ভেনেজুয়েলা শিবিরে হানা দিয়েছে করোনা। আট ফুটবলার ও তিন কোচিং স্টাফ করোনায় আক্রান্ত হওয়ায় দিশেহারা তারা। আক্রান্তদের সবাইকে রাখা হয়েছে আইসোলেশনে। এরই মধ্যে বিকল্প ফুটবলারও যোগ দিয়েছেন ভেনেজুয়েলা শিবিরে। দু'দলের পরিসংখ্যানে ২৭ বারের দেখায় ২২ বারই জিতেছে ব্রাজিল।আরেক ম্যাচে, লড়বে কলম্বিয়া ও ইকুয়েডর। আসরে নিজেদের প্রথম ম্যাচটা জয়ে শুরু করার লক্ষ্য দু’দলেরই।",1
https://somoynews.tv/news/2021-06-13/%E0%A6%AE%E0%A6%BE%E0%A6%A6%E0%A6%95-%E0%A6%B8%E0%A7%87%E0%A6%AC%E0%A6%A8--%E0%A6%AC%E0%A6%B9%E0%A6%BF%E0%A6%B0%E0%A6%BE%E0%A6%97%E0%A6%A4%E0%A7%87%E0%A6%B0-%E0%A6%86%E0%A6%A1%E0%A7%8D%E0%A6%A1%E0%A6%BE%E0%A6%B0-%E0%A6%86%E0%A6%96%E0%A7%9C%E0%A6%BE-%E0%A6%95%E0%A6%AE%E0%A6%B2%E0%A6%BE%E0%A6%AA%E0%A7%81%E0%A6%B0-%E0%A6%B8%E0%A7%8D%E0%A6%9F%E0%A7%87%E0%A6%A1%E0%A6%BF%E0%A7%9F%E0%A6%BE%E0%A6%AE,"মাদক সেবন, বহিরাগতের আড্ডার আখড়া কমলাপুর স্টেডিয়াম","স্পোর্টস ডেস্ক","খেলা"," ১৩ জুন, ২০২১","N/A","ফুটবল একাডেমির কাজ চলা অবস্থায় নানা অব্যবস্থাপনা কমলাপুর স্টেডিয়ামে। যথাযথ ব্যবস্থা নেওয়ার আশ্বাস ক্রীড়া সচিবের।","এক পাশে চলছে মাদক গ্রহণ, আরেক পাশে চলছে বাফুফে ফুটবল একাডেমির কাজ। কমলাপুর স্টেডিয়ামের চারপাশ যেন নানা অসামাজিক কার্যকলাপের আখড়া। ক্রীড়া মন্ত্রণালয়ের সচিব মাঠ পরিদর্শন করতে এসে এসব দৃশ্য দেখে দ্রুত পদক্ষেপ নেওয়ার আশ্বাস দিলেন। বিকেল নামলেই বাইরের লোকজন এসে ভিড় জমায় মাঠে। মানা হয় না কোনো স্বাস্থ্যবিধিও। ২১ জুন থেকে এ মাঠেই শুরু হতে যাচ্ছে বাফুফে একাডেমির ক্যাম্প।কমলাপুরে বাফুফে একাডেমি পরিদর্শনে এসে ভিন্ন চিত্রের মুখোমুখি জাতীয় ক্রীড়া পরিষদ সচিব ও বাফুফের শীর্ষ কর্তারা। মাঠের এক পাশে বহিরাগতের আড্ডা। মাঠে বসেই করছেন মাদক সেবন! পরিদর্শক আর মিডিয়ার উপস্থিতি দেখেই দ্রুত পালালেন।কমলাপুর স্টেডিয়ামের চারপাশে মাদক সেবন ও বিক্রির চক্রের বড় অংশের ক্ষুদ্র চিত্র এটি। তবে অবাক করার বিষয় হলো আর ক'দিন পরই এই মাঠে শুরু হবে বাফুফের বয়সভিত্তিক ক্যাম্প। কী শিখবেন তারা? হাতেনাতে ধরা পড়ার পর ক্রীড়া মন্ত্রণালয় সচিব নিজেই অবাক। ব্যবস্থা নেওয়ার আশ্বাস দিলেন।কমলাপুরের সংস্কারাধীন এই ভবন ও তার চারপাশে রাতে পোহালেই নানাবিধ অসামাজিক কার্যকলাপের অভিযোগ আছে। স্টেডিয়ামের চারপাশে বসে পশুপাখির হাট। আর বিকেল নামতেই চারপাশের মানুষজন খেলতে আসে। এতে মাঠের স্বাভাবিক পরিবেশ নষ্ট হয়। মানা হয় না বায়োবাবল কিংবা করোনা থেকে বাঁচার ন্যূনতম আদব। দীর্ঘদিন ধরে চলা এই নিয়ম পরিবর্তন হবে কি?এমন প্রশ্নে ক্রীড়া মন্ত্রণালয়ের সচিব আখতার হোসেন জানান, 'আমরা সবকিছু দেখভালের দায়িত্ব নিয়েছি। আশা করছি, সব অনিয়ম দূর হবে। মাঠের পরিবেশ রক্ষার জন্য যথাযথ ব্যবস্থা নেব।'এ রকম পরিস্থিতির মধ্যে দিয়েই বাফুফের বহুল প্রতীক্ষিত একাডেমি শুরু হচ্ছে চলতি মাসেই। ইতোমধ্যে সম্পন্ন হয়েছে খেলোয়াড় বাছাইয়ের কাজ। ভবনের কাজ সম্পন্ন হলে ২১ জুনই খেলোয়াড়রা উঠতে পারেন ক্যাম্পে।প্রায় ১৬ কোটি টাকা ব্যয়ে প্রশ্নবিদ্ধ এমন পরিবেশে বাফুফে একাডেমি কত দিন চলে তাই এখন দেখার বিষয়। এর আগে দুবার বছর না ঘুরতেই বন্ধ হয়ে যায় বাফুফের স্বপ্নের একাডেমি।",1
https://somoynews.tv/news/2021-06-13/%E0%A6%AA%E0%A6%BE%E0%A6%81%E0%A6%9A-%E0%A6%AC%E0%A6%9B%E0%A6%B0-%E0%A6%AA%E0%A6%B0-%E0%A6%9F%E0%A6%BF-%E0%A6%9F%E0%A7%8B%E0%A7%9F%E0%A7%87%E0%A6%A8%E0%A7%8D%E0%A6%9F%E0%A6%BF%E0%A6%A4%E0%A7%87-%E0%A6%AB%E0%A6%BF%E0%A6%B0%E0%A6%B2%E0%A7%87%E0%A6%A8-%E0%A6%93%E0%A6%95%E0%A6%B8,"পাঁচ বছর পর টি-টোয়েন্টিতে ফিরলেন ওকস","স্পোর্টস ডেস্ক","খেলা"," ১৩ জুন, ২০২১","N/A","ইংল্যান্ডের হয়ে সবশেষ টি-টোয়েন্টি খেলেছিলেন ২০১৫ সালে। শ্রীলঙ্কার বিপক্ষে আবারও দলে অন্তর্ভুক্ত হলেন ওকস।","ইংল্যান্ড দলে নিয়মিত টেস্ট এবং ওয়ানডে খেললেও টি-টোয়েন্টি দলে নিয়মিত ছিলেন না ক্রিস ওকস। পাঁচ বছরেরও বেশি সময় পর আবার ফিরলেন টি-টোয়েন্টি দলে।শ্রীলঙ্কার বিপক্ষে তিন ম্যাচের টি-টোয়েন্টি সিরিজের জন্য শনিবার (১২ জুন) ১৬ সদস্যের দল ঘোষণা করেছে ইংল্যান্ড অ্যান্ড ওয়েলস ক্রিকেট বোর্ড (ইসিবি)। এই দলে ওকসের পাশাপাশি ফিরেছেন ডেভিড উইলি ও লিয়াম ডসন।এর আগে ২০১৫ সালের নভেম্বরে পাকিস্তানের বিপক্ষে সবশেষ টি-টোয়েন্টি খেলেছেন ওকস। ৮ ম্যাচ খেলে রান করেছেন ৯১, উইকেট নিয়েছেন ৭টি।        ২৩ জুন থেকে টি-টোয়েন্টি দিয়ে শুরু হবে ইংল্যান্ড-শ্রীলঙ্কা লড়াই। পরের দুটি ম্যাচ ২৪ ও ২৬ জুন। টি-টোয়েন্টি ছাড়াও তিনটি ওয়ানডে খেলবে দুই দল।ইংল্যান্ড টি-টোয়েন্টি দল:
ওয়েন মরগান (অধিনায়ক), মইন আলি, জনি বেয়ারস্টো, স্যাম বিলিংস, জস বাটলার, স্যাম কারান, টম কারান, লিয়াম ডসন, ক্রিস জর্ডান, লিয়াম লিভিংস্টোন, দাভিদ মালান, আদিল রশিদ, জেসন রয়, ডেভিড উইলি, ক্রিস ওকস ও মার্ক উড।",1
https://somoynews.tv/news/2021-06-13/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%AA%E0%A6%B0%E0%A6%BF%E0%A6%AC%E0%A6%B0%E0%A7%8D%E0%A6%A4%E0%A7%87-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%87%E0%A6%A1%E0%A6%BE%E0%A6%A8%E0%A7%87%E0%A6%B0-%E0%A6%85%E0%A6%A7%E0%A6%BF%E0%A6%A8%E0%A6%BE%E0%A7%9F%E0%A6%95-%E0%A6%B6%E0%A7%81%E0%A6%AD%E0%A6%BE%E0%A6%97%E0%A6%A4,"সাকিবের পরিবর্তে মোহামেডানের অধিনায়ক শুভাগত","স্পোর্টস ডেস্ক","খেলা"," ১৩ জুন, ২০২১","N/A","৩ ম্যাচ নিষিদ্ধ সাকিব, তার পরিবর্তে অধিনায়কত্বের দায়িত্ব পেয়েছেন শুভাগত হোম","আবাহনী-মোহামেডান ম্যাচে লাথি মেরে স্ট্যাম্প ভেঙে অনাকাঙ্ক্ষিত ঘটনার জন্ম দিয়েছেন সাকিব আল হাসান। এ ঘটনায় সাকিবের বিরুদ্ধে লেভেল-৩ পর্যায়ের আচরণবিধি ভাঙার অভিযোগ আনা হয়েছে। খেলোয়াড় সুলভ আচরণ না করায় ঘরোয়া ক্রিকেটে ৩ ম্যাচ নিষিদ্ধ ও পাঁচ লাখ টাকা জরিমানা করা হয়েছে বাংলাদেশের পোস্টার বয়কে।সাকিব নিষিদ্ধ হওয়ায় মোহামেডানের অষ্টম রাউন্ডের ম্যাচে অধিনায়কত্ব করছেন অফস্পিনিং অলরাউন্ডার শুভাগত হোম। রোববার (১৩ জুন) বিকেএসপির ৪ নম্বর মাঠে ওল্ড ডিওএইচএসের মুখোমুখি হয়েছে মোহামেডান। এই ম্যাচে অধিনায়ক হিসেবে টস করেছেন শুভাগত।তিন ম্যাচ নিষিদ্ধ হওয়ায় মোহামেডানের অষ্টম থেকে দশম রাউন্ড পর্যন্ত ম্যাচগুলো খেলতে পারবেন না সাকিব। সব ঠিক থাকলে প্রথম পর্বের শেষ রাউন্ডের ম্যাচ দিয়ে ফিরবেন তিনি। আর মোহামেডান যদি সুপার লিগে উঠে তবে পরের পাঁচটি ম্যাচ খেলতে পারবেন তিনি।শুধু স্ট্যাম্প ভাঙা নয়, বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদ হয়েছিল সাকিবের। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।",1
https://somoynews.tv/news/2021-06-13/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%9C%E0%A6%B0%E0%A7%8D%E0%A6%9C%E0%A6%B0%E0%A6%BF%E0%A6%A4-%E0%A6%AD%E0%A7%87%E0%A6%A8%E0%A7%87%E0%A6%9C%E0%A7%81%E0%A7%9F%E0%A7%87%E0%A6%B2%E0%A6%BE--%E0%A6%A8%E0%A6%A4%E0%A7%81%E0%A6%A8-%E0%A6%AF%E0%A7%8B%E0%A6%97-%E0%A6%A6%E0%A6%BF%E0%A6%9A%E0%A7%8D%E0%A6%9B%E0%A7%87-%E0%A7%A7%E0%A7%AB-%E0%A6%AB%E0%A7%81%E0%A6%9F%E0%A6%AC%E0%A6%B2%E0%A6%BE%E0%A6%B0,"করোনায় জর্জরিত ভেনেজুয়েলা, নতুন যোগ দিচ্ছেন ১৫ ফুটবলার","স্পোর্টস ডেস্ক","খেলা"," ১৩ জুন, ২০২১","N/A","করোনার কারণে আইসোলেশনে ভেনেজুয়েলার ৮ ফুটবলার।","করোনাভাইরাস মহামারির কারণে এক বছর পিছিয়ে যায় কোপা আমেরিকার এবারের আসরে। এবারের আয়োজক ছিল যৌথভাবে কলম্বিয়া ও আর্জেন্টিনা। কিন্তু কলম্বিয়ায় সরকারবিরোধী আন্দোলন আর করোনা পরিস্থিতির অবনতির কারণে বাদ পড়ে আর্জেন্টিনা। নানা নাটকীয়তায় কোপা আমেরিকার আয়োজনের সিদ্ধান্ত নেওয়া হয় ব্রাজিলে। কিন্তু সেখানেও বাধা হয়ে দাঁড়িয়েছে করোনা।  ব্রাজিলের সার্বিক করোনা পরিস্থিতি আরও বেশি ভয়ংকর। এমন পরিস্থিতিতে খেলা আয়োজনের বিষয়টি আদালত পর্যন্ত গড়িয়েছিল। শেষ পর্যন্ত আদালতের হস্তক্ষেপে সমাধান হয়।  উদ্বোধনী ম্যাচের আগে আঘাত হেনেছে করোনাভাইরাস। ভেনেজুয়েলা দলে করোনা পজিটিভ হয়েছেন ৮ খেলোয়াড় ও তিন কোচিং স্টাফ। শেষ মুহূর্তে সামাল দেওয়ার জন্য নতুন ১৫ জন খেলোয়াড়কে ডেকে নিয়েছে দলটি। ম্যাচের আগেই নতুন ১৫ জন খেলোয়াড় দলের সঙ্গে যোগ দেবেন বলে জানানো হয়েছে।এদিকে সতর্কতার জন্য করোনা আক্রান্ত সবাইকে দল থেকে আলাদা করে আইসোলেশনে রাখা হয়েছে।রোববার (১৩ জুন) রাত ৩টায় ব্রাজিল ও ভেনেজুয়েলা ম্যাচ দিয়ে মাঠে গড়ানোর কথা এবারের কোপার। ",2
https://somoynews.tv/news/2021-06-13/%E0%A6%AB%E0%A7%8D%E0%A6%B0%E0%A7%87%E0%A6%9E%E0%A7%8D%E0%A6%9A-%E0%A6%93%E0%A6%AA%E0%A7%87%E0%A6%A8%E0%A7%87%E0%A6%B0-%E0%A6%A8%E0%A6%BE%E0%A6%B0%E0%A7%80-%E0%A6%8F%E0%A6%95%E0%A6%95%E0%A7%87-%E0%A6%A8%E0%A6%A4%E0%A7%81%E0%A6%A8-%E0%A6%B0%E0%A6%BE%E0%A6%A8%E0%A7%80-%E0%A6%95%E0%A7%8D%E0%A6%B0%E0%A6%BF%E0%A6%9A%E0%A6%BF%E0%A6%95%E0%A7%8B%E0%A6%AD%E0%A6%BE,"ফ্রেঞ্চ ওপেনের নারী এককে নতুন রানি ক্রিচিকোভা","স্পোর্টস ডেস্ক","খেলা"," ১৩ জুন, ২০২১","N/A","রাশিয়ার আনাসতাসিয়া পাভলুচেঙ্কোভাকে হারিয়ে ক্যারিয়ারের প্রথম সিঙ্গেলস গ্র্যান্ডস্লাম জিতলেন বারবোরা ক্রিচিকোভা","ক্যারিয়ারের প্রথম সিঙ্গেলস গ্র্যান্ডস্লাম জিতলেন বারবোরা ক্রিচিকোভা। ফ্রেঞ্চ ওপেনের নারী এককের ফাইনালে রাশিয়ার আনাসতাসিয়া পাভলুচেঙ্কোভাকে ৬-১, ২-৬ ও ৬-৪ গেমে হারিয়ে ট্রফির স্বাদ নিলেন চেক প্রজাতন্ত্রের এই টেনিস খেলোয়াড়। প্রথমবারের মতো গ্র্যান্ডস্লাম জিতে উচ্ছ্বসিত ক্রিচিকোভা।লাল দুর্গের লড়াইয়ে নতুন রানি পেলো ফরাসি ওপেন। র‌্যাকেটের ঝড় তুলে রাশিয়ার আনাসতাসিয়া পাভলুচেঙ্কোভাকে হারিয়ে ক্যারিয়ারের প্রথম সিঙ্গেলস গ্র্যান্ডস্লাম জিতলেন চেক প্রজাতন্ত্রের বারবোরা ক্রিচিকোভা।ফরাসি ওপেনের ফাইনালে প্রথমবারের মতো মুখোমুখি হয় পাভলুচেঙ্কোভা ও ক্রিচিকোভা। শুরুতেই আধিপত্য বিস্তার করে বারবারো। ব্যাকহ্যান্ড ও ফোরহ্যান্ডের ঝলক দেখিয়ে ৬-২ গেমে প্রথম সেট জিতে এগিয়ে যান ২৫ বছর বয়সী ক্রিচিকোভা।তবে পরের সেটে দারুণভাবে ঘুরে দাঁড়ায় আনাসতাসিয়া পাভলুচেঙ্কোভা। ২-৬ গেমে সেট জিতে নেন এই রাশিয়ান।অবশ্য ম্যাচের শেষ দিকে চোট পান আনাসতাসিয়া। যদিও পরে তৃতীয় সেটের লড়াইটা জমিয়ে তোলে পাভলুচেঙ্কোভা ও ক্রিচিকোভা। শেষ পর্যন্ত ৬-৪ গেমে সেট জিতে নিজের স্বপ্ন পূরণ করেন বারবোরা ক্রিচিকোভা।১৯৮১ সালের পর প্রথম নারী টেনিস খেলোয়াড় হিসেবে ফ্রেঞ্চ ওপেনের ট্রফি হাতে তুললেন চেক প্রজাতন্ত্রের ক্রিচিকোভা। প্রথমবারের মতো গ্র্যান্ডস্লাম জিতে আবেগাপ্লুত এই টেনিস খেলোয়াড়।বারবোরা ক্রিচিকোভা বলেন, 'সিঙ্গেলসে প্রথমবারের মতো ট্রফি জয় করেছি। ক্যারিয়ারের প্রথম গ্র্যান্ডস্লাম। সত্যিই বিশ্বাস করতে পারছি না। লড়াইটা বেশ জমে উঠেছিলো। শেষ পর্যন্ত সাফল্য পেয়ে খুবই ভালো লাগছে।'ডাবলসে স্পেশালিস্ট বারবোরা ক্রিচিকোভা এই ট্রফিটি তার কোচ জনা নভোটনাকে উৎসর্গ করেছেন।",1
https://somoynews.tv/news/2021-06-13/%E0%A6%B8%E0%A6%AE%E0%A6%A4%E0%A6%BE%E0%A7%9F-%E0%A6%B6%E0%A7%87%E0%A6%B7-%E0%A6%B9%E0%A6%B2%E0%A7%8B-%E0%A6%93%E0%A7%9F%E0%A7%87%E0%A6%B2%E0%A6%B8-%E0%A6%B8%E0%A7%81%E0%A6%87%E0%A6%9C%E0%A6%BE%E0%A6%B0%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%AE%E0%A7%8D%E0%A6%AF%E0%A6%BE%E0%A6%9A,"সমতায় শেষ হলো ওয়েলস-সুইজারল্যান্ড ম্যাচ","স্পোর্টস ডেস্ক","খেলা"," ১৩ জুন, ২০২১","N/A","১-১ গোলে ড্র হয় দু'দলের ম্যাচ","গ্রুপ পর্বে নিজেদের প্রথম ম্যাচে পয়েন্ট খোয়াল ওয়েলস। সুইজারল্যান্ডের বিপক্ষে ১-১ গোলে ড্র করেছে রায়ান গিগসের দল। ফলে 'এ' গ্রুপে সমান ১ পয়েন্ট নিয়ে ওয়েলস আছে দুই নম্বরে আর সুইসদের অবস্থান তিনে।গ্যারেথ বেল, অ্যারন রামসি, জাদ্রান শাকিরি কিংবা গ্রানিত জাকা। কেউই কারো চেয়ে কোনো অংশে কম নন। ইউরোপিয়ান ক্লাব ফুটবল নয়, এবার জাতীয় দলের জার্সি গায়ে মাঠ মাতাতে সবাই হাজির বাকুর অলিম্পিক স্টেডিয়ামে। মুখোমুখি লড়াইয়ে ওয়েলস-সুইজারল্যান্ড।ইউরোর গ্রুপ পর্বের লড়াইয়ে মাঠে নামে দু’দল। ‘এ’ গ্রুপে প্রথম ম্যাচে জিতে শীর্ষস্থান দখল করে আছে ইতালি। তাদের হটিয়ে ১ নম্বর জায়গাটা দখল করার সুযোগ দু'দলের সামনেই।ওয়েলস তাদের ফরমেশন সাজিয়েছে ৪-৩-৩ এ। অন্যদিকে, সুইজারল্যান্ডের ফরমেশন ৩-৪-১-২। ম্যাচের শুরু থেকেই আক্রমণাত্মক হয়ে খেলে ওয়েলস। চালায় একের পর এক আক্রমণ। ১৫ মিনিটে জেমস দারুণ এক সুযোগ পেলেও তা শেষ পর্যন্ত গোলে রূপ নেয়নি।২০ মিনিটে শাকিরি দারুণ এক সুযোগ তৈরি করেন সুইসদের হয়ে। কিন্তু তিনিও ব্যর্থ হন। প্রথমার্ধের শেষ মিনিটে আরও একটি সুযোগ তৈরি করে সুইসদের আশার আলো দেখিয়েছিলেন এমবোলো।বিরতির পর ফিরে দু'দলই মরিয়া হয়ে ওঠে গোলের জন্য। পরে ৪৯ মিনিটে গিয়ে লিড পায় সুইজারল্যান্ড। জাদ্রান শাকিরির অ্যাসিস্টে গোল করে সুইসদের এগিয়ে নেন এমবোলো।গোল খেয়েও যেনো টনক নড়েনি ওয়েলসের। সুযোগ বারবার হাতছাড়া হচ্ছিল গ্যারেথ বেলদের। অবশেষে ৭৪ মিনিটে মোরেলের বাড়ানো বল গোলে রূপ দেন মুরে। সমতায় ফেরে ম্যাচ।ম্যাচে এরপর আর কোনো গোল না হওয়ায় ড্র নিয়ে মাঠ ছাড়ে দু'দল।",1
https://somoynews.tv/news/2021-06-13/%E0%A6%B2%E0%A7%81%E0%A6%95%E0%A6%BE%E0%A6%95%E0%A7%81%E0%A6%B0-%E0%A6%9C%E0%A7%8B%E0%A7%9C%E0%A6%BE-%E0%A6%97%E0%A7%8B%E0%A6%B2%E0%A7%87-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%95%E0%A7%87-%E0%A6%B9%E0%A6%BE%E0%A6%B0%E0%A6%BE%E0%A6%B2-%E0%A6%AC%E0%A7%87%E0%A6%B2%E0%A6%9C%E0%A6%BF%E0%A7%9F%E0%A6%BE%E0%A6%AE,"লুকাকুর জোড়া গোলে রাশিয়াকে হারাল বেলজিয়াম","খেলার সময়","খেলা"," ১৩ জুন, ২০২১","N/A","প্রত্যাশিত জয়ে ইউরোতে শুভ সূচনা করলো শিরোপার অন্যতম দাবিদার বেলজিয়াম। রোমেলু লুকাকুর জোড়া গোলে রাশিয়াকে ৩-০ গোলে হারাল রবার্তো মার্টিনেজের দল। বেলজিয়ানদের হয়ে অন্য গোলটি করেন তমা মুনিয়ে।","কাগজে কলমে কিংবা সাম্প্রতিক পারফরম্যান্সে রাশিয়ার চেয়ে অনেকটাই এগিয়ে ছিল বেলজিয়াম। শুধু তাই নয় বাছাইপর্বের ১০ ম্যাচের সবকটিতে জিতে শতভাগ আত্মবিশ্বাস নিয়ে মাঠে নেমেই বাজিমাত মার্টিনেজ শিষ্যদের। রাশিয়ানদের বিপক্ষে পুরো ম্যাচে আলো ছড়ালেন রোমেলু লুকাকু। সবমিলিয়ে দাপুটে ফুটবল উপহার দিয়ে ইউরো মিশন শুরু করলো আসরের অন্যতম শিরোপার দাবিদার বেলজিয়াম।যদিও সেন্ট পিটার্সবার্গে নিজেদের গুছিয়ে নিতে কিছুটা সময় নেয় বেলজিয়ানরা। ইনজুরির কারণে একাদশে ঠাই হয়নি তারকা মিডফিল্ডার কেভিড-ডি-ব্রুইনের। তারপরও শুরুতেই লুকাকু-মার্টিনসদের বল দখলে থাকলেও ফিফা র‌্যাংকিংয়ের শীর্ষে থাকা দলটির খেলায় ছিলো না কোনো ছন্দ।তবে ম্যাচের ১০ মিনিটে রাশিয়ান ডিফেন্সের ভুলে সুযোগটা কাজে লাগায় অতিথিরা। রোমেলু লুকাকুর দারুণ গোলে লিড নেয় বেলজিয়াম।পিছিয়ে পড়ে গোলশোধে মরিয়া হয়ে ওঠে রাশিয়া। কিন্তু প্রতিপক্ষের রক্ষণদেয়াল ভাঙ্গতে পারেনি স্বাগতিক ফরোয়ার্ডরা। তবে প্রথমার্ধে ৬৮ শতাংশ বল পায়ে রাখা বেলজিয়ানরা ব্যবধান দ্বিগুণ করেন ৩৪ মিনিটে। ডি বক্সে অনেকটা ফাঁকায় বল পেয়ে গোল করতে বিন্দুমাত্র ভুল করেননি মুনিয়ে। এরপর ২ গোলের লিড নিয়ে বিরতিতে যায় মার্টিনেজের দল।অবশ্য বিরতির পর বল দখলে রাখলেও লিড বাড়াতে পারছিলো না বেলজিয়াম। বিপরীতে রাশিয়ানরাও মুহুর্মুহু অ্যাটাক করেও ব্যবধান কমাতে পারেনি। তবে নির্ধারিত সময়ের ২ মিনিট আগেই মাঝমাঠ থেকে পাওয়া থ্রু পাস থেকে নিখুঁত শটে নিজের দ্বিতীয় গোল করেন লুকাকু। স্কোর লাইন দাঁড়ায় ৩-০।শেষ দিকে আক্রমণ পাল্টা আক্রমণে ম্যাচ জমে ওঠলেও রেফারির বাঁশি বাজতেই প্রত্যাশিত জয় পায় বেলজিয়াম। বৃহস্পতিবার (১৭ জুন) নিজেদের দ্বিতীয় ম্যাচে ডেনমার্কের মুখোমুখি হবে রবার্তো মার্টিনেজের দল।
 ",1
https://somoynews.tv/news/2021-06-13/%E0%A6%86%E0%A6%AE%E0%A7%8D%E0%A6%AA%E0%A6%BE%E0%A7%9F%E0%A6%BE%E0%A6%B0%E0%A6%BF%E0%A6%82-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%A4%E0%A6%B0%E0%A7%8D%E0%A6%95--%E0%A6%AC%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%AA%E0%A6%BE%E0%A6%81%E0%A6%9A-%E0%A6%B8%E0%A6%A6%E0%A6%B8%E0%A7%8D%E0%A6%AF%E0%A7%87%E0%A6%B0-%E0%A6%A4%E0%A6%A6%E0%A6%A8%E0%A7%8D%E0%A6%A4-%E0%A6%95%E0%A6%AE%E0%A6%BF%E0%A6%9F%E0%A6%BF,"আম্পায়ারিং নিয়ে বিতর্ক: বিসিবির পাঁচ সদস্যের তদন্ত কমিটি","খেলার সময়","খেলা"," ১৩ জুন, ২০২১","N/A","ঢাকা প্রিমিয়ার লিগে (ডিপিএল) আম্পায়ারিং নিয়ে প্রশ্ন ওঠায় পাঁচ সদস্যের তদন্ত কমিটি গঠন করেছে বাংলাদেশ ক্রিকেট বোর্ড (বিসিবি)। আগামী বোর্ড সভার আগে তদন্ত কমিতিকে তাদের প্রতিবেদন দাখিলের জন্য বলা হয়েছে।","শনিবার (১২ জুন) সিসিডিএম চেয়ারম্যান ইনাম আহমেদ এবং টেকনিক্যাল কমিটির সভাপতি জালাল ইউনুসের সাথে সভায় বসেন বিসিবি সভাপতি। এ সময় এমন অনাকাঙ্ক্ষিত ঘটনার ‘মূল উৎস’ জানতে চান পাপন।ইনাম বলেন, ‘বোর্ড সভাপতি এটা নিয়ে ভাবছেন এবং পুরো বিষয় জানতে চেয়েছেন। উনি এ ঘটনার মূল কারণ জানতে চান। তিনদিন পর আমাদের বোর্ড মিটিং আছে। তার আগেই উনি তদন্ত করতে বলেছেন।’৫ সদস্যবিশিষ্ট তদন্ত কমিটিতে ইনাম ও জালাল ছাড়াও আছেন বিসিবি পরিচালক নাঈমুর রহমান দুর্জয় ও শেখ সোহেল এবং বিসিবির প্রধান ম্যাচ রেফারি ও সাবেক ক্রিকেটার রকিবুল হাসান।",0
https://somoynews.tv/news/2021-06-13/%E0%A6%AA%E0%A7%8D%E0%A6%B0%E0%A6%A5%E0%A6%AE%E0%A6%AC%E0%A6%BE%E0%A6%B0-%E0%A6%87%E0%A6%89%E0%A6%B0%E0%A7%8B-%E0%A6%96%E0%A7%87%E0%A6%B2%E0%A6%A4%E0%A7%87-%E0%A6%8F%E0%A6%B8%E0%A7%87%E0%A6%87-%E0%A6%9A%E0%A6%AE%E0%A6%95-%E0%A6%A6%E0%A7%87%E0%A6%96%E0%A6%BE%E0%A6%B2%E0%A7%8B-%E0%A6%AB%E0%A6%BF%E0%A6%A8%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1,"ইউরো খেলতে এসে চমক দেখালো ফিনল্যান্ড","খেলার সময়","খেলা"," ১৩ জুন, ২০২১","N/A","প্রথমবারের মতো ইউরো খেলতে এসেই চমক দেখালো ফিনল্যান্ড। ঘটনাবহুল ম্যাচে সাবেক চ্যাম্পিয়ন ডেনমার্ককে ১-০ গোলে হারিয়েছে মারকুর শিষ্যরা। এদিকে, ম্যাচ চলাকালীন মাঠে হঠাৎ অসুস্থ হয়ে পড়া ডেকমার্কের মিডফিল্ডার ক্রিস্টিয়ান এরিকসেনের অবস্থা এখন স্থিতিশীল রয়েছে।","কোপেনহেগেনের পারকেন স্টেডিয়ামে বি' গ্রুপের ম্যাচে ডেনমার্কের মুখোমুখি ফিনল্যান্ড। ম্যাচের বয়স তখন ৪৩ মিনিট। সতীর্থদের থ্রো ইন রিসিভ করতেই হঠাৎ মাটিতে লুটিয়ে পড়লেন ডেনমার্কের মিডফিল্ডার ক্রিস্টিয়ান এরিকসেন। ছুটে যান দু'দলের ফুটবলাররা।মাঠেই শুরু হয় প্রাথমিক চিকিৎসা। এ সময় সতীর্থ মার্টিন-মাইকেলদের চোখে জল। আর গ্যালারি জুড়ে নেমে আসে রাজ্যের নীরবতা। অনাকাঙ্খিত এ ঘটনায় স্তম্ভিত মাঠে উপস্থিত হাজারো ভক্ত। প্রিয় ফুটবলারের এ অবস্থা যেনো কিছুতেই মেনে নিতে পারছিলেন না ডেনিশরা।পরে দুপাশে কাপড় দিয়ে ঘিরে স্ট্রেচারে করে এরিকসেনকে হাসপাতালে নিয়ে যাওয়া হয়। এমন পরিস্থিতিতে উয়েফার টুইটে ম্যাচ পরিত্যাক্তের ঘোষণা আসে। অবশ্য ৪৩ মিনিট পর্যন্ত ম্যাচটি ছিল গোলশুন্য। এরপর খবর আসে, হাসপাতালে নেয়ার পর ক্রিস্টিয়ান এরিকসেনের অবস্থা স্থিতিশীল।যদিও উয়েফার বিবৃতি অনুযায়ী দু'দলের ফুটবলারদের অনুরোধে প্রায় দুই ঘন্টা পর ম্যাচটি আবারও মাঠে গড়ায়। যেখানে এরিকসেনের বদলী হিসেবে মাঠে নামেন মিডফিল্ডার মাথিয়াস জেনসেন।প্রথমার্ধের মতো আবারো দাপুটে ফুটবল ডেনমার্কের। তবে স্রোতের বিপরীতে ৫৯ মিনিটে এগিয়ে যায় ফিনল্যান্ড। জুহানের ক্রস থেকে দুর্দান্ত হেডে জালের ঠিকানা খুঁজে নেন ফরোয়ার্ড জোয়েল।৭৩ মিনিটে ইউসুফ পোলসেন প্রতিপক্ষের ডি বক্সে ফাউলের শিকার হলে পেনাল্টি পায় ডেনমার্ক। কিন্তু স্পট কিকে হোয়বিয়ের্গের শট রুখে দেন ফিনল্যান্ড গোলকিপার।",1
https://somoynews.tv/news/2021-06-13/%E0%A6%8F%E0%A6%AC%E0%A6%BE%E0%A6%B0-%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F-%E0%A6%AE%E0%A6%BE%E0%A6%A0%E0%A7%87-%E0%A6%97%E0%A7%81%E0%A6%B0%E0%A7%81%E0%A6%A4%E0%A6%B0-%E0%A6%9A%E0%A7%8B%E0%A6%9F-%E0%A6%AA%E0%A7%87%E0%A7%9F%E0%A7%87-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87-%E0%A6%A1%E0%A7%81-%E0%A6%AA%E0%A7%8D%E0%A6%B2%E0%A7%87%E0%A6%B8%E0%A6%BF,"এবার ক্রিকেট মাঠে গুরুতর চোট পেয়ে হাসপাতালে ডু প্লেসি","খেলার সময়","খেলা"," ১৩ জুন, ২০২১","N/A","পরে তার কনকাশন বদলি হিসেবে একাদশে নেওয়া হয়েছে সাইম আইয়ুবকে।","ইউরো কাপের পর এবার পাকিস্তান সুপার লিগে (পিএসএল) গুরুতর পেয়ে চোট পেয়েছেন দক্ষিণ আফ্রিকার সাবেক অধিনায়ক ফাফ ডু প্লেসি। তার অবস্থার উন্নতি না হওয়ায় জরুরি ভিত্তিতে হাসপাতালে নেয়া হয়েছে কোয়েট্টা গ্ল্যাডিয়েটর্সের এই ক্রিকেটারকে।শনিবার (১৩ জুন) পেশোয়ার জালমির ইনিংসের সপ্তম ওভারে ডেভিড মিলারের ব্যাট থেকে ছুটে আসা বল বাউন্ডারি থেকে বাঁচাতে গিয়ে সতীর্থ মোহাম্মদ হাসনাইনের হাঁটুতে মাথা লাগে ডু প্লেসির। এ সময় দুজনই প্রচণ্ড গতিতে বলের দিকে ছুটছিলেন। মাথায় আঘাত পেয়ে মাঠে শুয়েই কাতরাতে থাকেন তিনি। তড়িঘড়ি করে তাকে হাসপাতালে নিয়ে যায় মেডিকেল টিম।পরে তার কনকাশন বদলি হিসেবে একাদশে নেওয়া হয়েছে সাইম আইয়ুবকে।এর আগে ইউরো কাপে ফিনল্যান্ডের বিপক্ষে ম্যাচ চলাকালে ডেনমার্কের ফুটবলার ক্রিশ্চিয়ান এরিকসেনের অজ্ঞান হয়ে পড়ে যাওয়ার কয়েক মিনিট পর এমন হতাশার দৃশ্য দেখল ক্রিকেট দুনিয়াও। ",0
https://somoynews.tv/news/2021-06-12/%E0%A6%87%E0%A6%89%E0%A6%B0%E0%A7%8B%E0%A6%B0-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%AE%E0%A6%BE%E0%A6%A0%E0%A7%87%E0%A6%87-%E0%A6%9C%E0%A7%8D%E0%A6%9E%E0%A6%BE%E0%A6%A8-%E0%A6%B9%E0%A6%BE%E0%A6%B0%E0%A6%BE%E0%A6%B2%E0%A7%87%E0%A6%A8-%E0%A6%96%E0%A7%87%E0%A6%B2%E0%A7%8B%E0%A7%9F%E0%A6%BE%E0%A7%9C,"ইউরো চ্যাম্পিয়নশিপ: মাঠেই জ্ঞান হারালেন ডেনমার্কের খেলোয়াড়","খেলার সময়","খেলা"," ১২ জুন, ২০২১","N/A","ফিনল্যান্ডের বিরুদ্ধে ইউরো ২০২০ চলাকালে মাঠেই অচেতন হয়ে পড়ে গেলেন ডেনমার্কের মিডফিল্ডার ক্রিশ্চিয়ান এরিকসন।","ফিনল্যান্ডের বিরুদ্ধে ইউরো ২০২০ চলাকালে মাঠেই অচেতন হয়ে পড়ে গেলেন ডেনমার্কের মিডফিল্ডার ক্রিশ্চিয়ান এরিকসন। শনিবার (১২ জুন) মাঠেই তিনি জ্ঞান হারিয়ে ফেললে কৃত্রিম উপায়ে তার শ্বাসপ্রশ্বাস ফিরিয়ে আনার চেষ্টা করছেন চিকিৎসকেরা।প্রথমার্ধের শেষ দিকে সাইডলাইনের কাছে তিনি পড়ে যান। তাৎক্ষণিকভাবে সেখানে স্বাস্থ্যকর্মীরা গিয়ে তার চিকিৎসা শুরু করেন। চিকিৎসকেরা ২৯ বছর বয়সী এই ফুটবলারের বুক চেপে শ্বাস বের করার চেষ্টা করছেন। আর উদ্বিগ্ন সতীর্থরা তাকে ঘিরে রেখেছেন। মাঠের মধ্যেই ১০ মিনিট চিকিৎসা করা হয় এরিকসনের।এতে ‘বি’ গ্রুপের খেলা স্থগিত রাখার ঘোষণা দিয়েছে উয়েফা। এক টুইটবার্তায় সংস্থাটি জানিয়েছে, কোপেনহেগেনে উয়েফা ইউরো ২০২০ ম্যাচ স্থগিত করা হয়েছে।",1
https://somoynews.tv/news/2021-06-12/%E0%A6%AD%E0%A7%9F%E0%A7%87-%E0%A6%AB%E0%A7%8B%E0%A6%A8-%E0%A6%A7%E0%A6%B0%E0%A6%9B%E0%A6%BF-%E0%A6%A8%E0%A6%BE--%E0%A6%AA%E0%A6%BE%E0%A6%AA%E0%A6%A8,"ভয়ে ফোন ধরছি না: পাপন","খেলার সময়","খেলা"," ১২ জুন, ২০২১","N/A","ঘরোয়া ক্রিকেটের একটি ম্যাচে সাকিব আল হাসানের স্ট্যাম্প উপড়ে ফেলা ও লাথি মারার ঘটনায় বাংলাদেশ ক্রিকেট বোর্ডের (বিসিবি) সভাপতি নাজমুল হাসান পাপন বলেছেন, বেইজ্জতির চরমে চলে গেছে বাংলাদেশ ক্রিকেট।","শনিবার (১২ জুন) সংবাদমাধ্যমকে তিনি বলেন, বিষয়টা আন্তর্জাতিকভাবে এত বেশি ছড়িয়ে পড়েছে, আমাকে এত দেশ থেকে ফোন করছে। আমি ভয়ে ফোন ধরছি না।ঘরোয়া ক্রিকেটের পাতানো ম্যাচের বিষয়টি খতিয়ে দেখার কথা জানিয়ে বিসিবি বস বলেন, যতক্ষণ না পর্যন্ত আমরা এ সমস্যার সমাধান বের করছি আমার মনে হয় এই ঘরোয়া ক্রিকেট খেলার কোনো মানে হয় না।তিনি আরও বলেন, মানুষ যা বলে, যেই খেলায় আগে থেকেই সব ঠিক করা আছে। তাই যদি হয়, তাহলে এই খেলার তো কোনো মানে নেই।প্রসঙ্গত, অখেলোয়াড় সুলভ আচরণ করায় ঘরোয়া ক্রিকেটে ৩ ম্যাচ নিষিদ্ধ করা হয়েছে সাকিব আল হাসানকে। এছাড়া তাকে ৫ লাখ টাকা জরিমানাও করা হয়েছে। নিষেধাজ্ঞা শুরু হবে আগামী ম্যাচ থেকেই।শনিবার (১২ জুন) দুপুরের পর ম্যাচ রেফারি মোরশেদুল আলমের পাঠানো শাস্তির নোটিশ হাতে পান ওয়েস্টিন হোটেলে থাকা সাকিব আল হাসান। চিঠিতে সাকিবের বিরুদ্ধে লেভেল-৩ পর্যায়ের আচরণবিধি ভাঙার অভিযোগ আনা হয়েছে। ক্রিকেট সুপারস্টারও অপরাধ স্বীকার করে নিয়ে চিঠিতে স্বাক্ষর করে দেওয়ায় এই শাস্তিই বহাল রইল। শাস্তির ব্যাপারে আপত্তি থাকলে শুনানিতে ডাকা হতো তাকে।ঢাকা প্রিমিয়ার লিগে (ডিপিএল) শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব আল হাসান। এদিন বিশ্বসেরার অদ্ভুত আচরণে বিস্মিত সবাই।মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।ওই ম্যাচে দুই অপরাধের জন্যই ন্যূনতম ম্যাচে বহিষ্কার করা হয়েছে সাকিবকে। প্রথম অপরাধের জন্য এক ম্যাচ ও দ্বিতীয় অপরাধের জন্য ২ ম্যাচ নিষিদ্ধ করা হয়েছে তাকে।",1
https://somoynews.tv/news/2021-06-12/%E0%A6%AC%E0%A6%BE%E0%A6%AB%E0%A7%81%E0%A6%AB%E0%A7%87-%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95-%E0%A6%B8%E0%A7%8B%E0%A6%B9%E0%A6%BE%E0%A6%97%E0%A7%87%E0%A6%B0-%E0%A6%AE%E0%A7%87%E0%A7%9F%E0%A6%BE%E0%A6%A6-%E0%A6%86%E0%A6%B0%E0%A6%93-%E0%A6%AC%E0%A6%BE%E0%A7%9C%E0%A6%B2,"বাফুফে সাধারণ সম্পাদক সোহাগের মেয়াদ আরও বাড়ল","খেলার সময়","খেলা"," ১২ জুন, ২০২১","N/A","‘মো. আবু নাইম সোহাগের সঙ্গে আমাদের চুক্তির মেয়াদ প্রায় শেষের দিকে। তাই সাধারণ সম্পাদকের চুক্তি আমরা আরও দুই বছর বাড়ানোর সিদ্ধান্ত নিয়েছি। ’","বাংলাদেশ ফুটবল ফেডারেশনের (বাফুফে) সাধারণ সম্পাদক মো. আবু নাইম সোহাগের চুক্তির মেয়াদ আরও দুই বছর বাড়ানো হয়েছে। শনিবার (১২ জুন) নির্বাহী কমিটির সভায় এই সিদ্ধান্ত নেওয়া হয়।সভা শেষে ফেডারেশনের সিনিয়র সহসভাপতি আব্দুস সালাম মুর্শেদি সংবাদিকদের বলেন, ‘মো. আবু নাইম সোহাগের সঙ্গে আমাদের চুক্তির মেয়াদ প্রায় শেষের দিকে। তাই সাধারণ সম্পাদকের চুক্তি আমরা আরও দুই বছর বাড়ানোর সিদ্ধান্ত নিয়েছি। বিষয়টির সঙ্গে সবাই একমত পোষণ করেছি।’২০০৫ সালে বাফুফেতে ম্যানেজার কম্পিটিশন্স (ক্লাব অ্যান্ড অ্যাডমিনিস্ট্রেশন) হিসেবে যোগ দিয়েছিলেন মো. আবু নাইম সোহাগ। ২০১১ সালে তৎকালীন সাধারণ সম্পাদক আল মুসাব্বির সাদী পামেলের মৃত্যুর পর সোহাগ বাফুফের ভারপ্রাপ্ত সাধারণ সম্পাদক হিসেবে দায়িত্ব পালন শুরু করেছিলেন। এরপর ২০১৩ সালের জানুয়ারিতে পূর্ণাঙ্গ সাধারণ সম্পাদক হিসেবে দুই বছরের জন্য দায়িত্বপ্রাপ্ত হন। মাঝে আরও দুই দফা তার সঙ্গে চুক্তির মেয়াদ বাড়ানো হয়।তবে সোহাগের চুক্তিবৃদ্ধির সিদ্ধান্ত শনিবার হলেও ফেডারেশন ও তার মধ্যে চুক্তি স্বাক্ষর এখনও হয়নি। চুক্তিপত্র সম্পর্কে সালাম মুর্শেদি বলেন, ‘আমরা এখন থেকে যে কারও সঙ্গেই চুক্তি করি, খুব পুঙ্খানুপুঙ্খভাবে প্রতিটি বিষয় উল্লেখ করব। যাতে চুক্তিভঙ্গ বা অন্য কোনো ক্ষেত্রে ঝামেলা না হয়।’এদিকে, ফুটবল ফেডারেশনে সাধারণ সম্পাদকই এখন সর্বোচ্চ প্রশাসনিক ব্যক্তি। অনেক দিন একই পদে থাকায় তার সুযোগ-সুবিধা বাড়ার কথা জানান ফেডারেশনের সিনিয়র সহসভাপতি।সভায় বাংলাদেশ প্রিমিয়ার লিগ (বিপিএল) আবার ২২ থেকে ২৫ জুনের মধ্যে শুরুর বিষয়েও সিদ্ধান্ত হয়েছে। বিশ্বকাপ বাছাইয়ের ম্যাচের জন্য বিপিএল এখন বন্ধ আছে।প্রসঙ্গত, আবু নাইম সোহাগ বাংলাদেশ ব্যাংক হাই স্কুল, নটরডেম কলেজ ও বাংলাদেশ প্রকৌশল বিশ্ববিদ্যালয়ের (বুয়েট) শিক্ষার্থী ছিলেন।",1
https://somoynews.tv/news/2021-06-12/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A6%95%E0%A7%87-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%87%E0%A6%A1%E0%A6%BE%E0%A6%A8%E0%A7%87-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD,"সাকিবকে নিষিদ্ধের সিদ্ধান্তে মোহামেডানে বিক্ষোভ","খেলার সময়","খেলা"," ১২ জুন, ২০২১","N/A","আম্পায়ার লিটুকে কেন আবাহনীর ম্যাচে রাখা হয়!","সাকিবকে ঘরোয়া ক্রিকেটে চার ম্যাচে নিষিদ্ধ করার সুপারিশের পর প্রতিবাদে উত্তাল ঐতিহ্যবাহী মোহামেডান স্পোর্টিং ক্লাব প্রাঙ্গণ।শনিবার (১২ জুন) সকালে ক্লাব কর্মকর্তা এবং সমর্থকরা একে স্বেচ্ছাচারী এবং একপেশি সিদ্ধান্ত বলে উল্লেখ করেন। অবিলম্বে এ সিদ্ধান্ত পুনর্বিবেচনা করার দাবি জানান তারা।ঘরোয়া ক্রিকেট লিগে আম্পায়ারিং নিয়ে বিসিবিকে সোচ্চার হতে বলেন মোহামেডানের কর্মকর্তারা। শুধু তাই নয়, আম্পায়ার লিটু কেন সব সময় আবাহনীর সঙ্গে ম্যাচে আম্পায়ারিং করেন। সে বিষয়েও তদন্ত চান মোহামেডানের সমর্থকরা।এসময়, বিসিবি কর্তাদের ব্যর্থ বলে অবিহিত করে তারা বলেন, অবিলম্বে ক্রিকেটে আম্পায়ারিং ব্যবস্থা উন্নতি না হলে ক্রিকেট ধ্বংস হয়ে যাবে। এছাড়া ঘরোয়া ফুটবলে রেফারিংয়ের উন্নতির দাবিও জানান সমর্থকরা।",1
https://somoynews.tv/news/2021-06-12/%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%95%E0%A6%BE%E0%A6%A3%E0%A7%8D%E0%A6%A1%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%9B%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE,"সাকিবকাণ্ডে যা বলছে বিশ্বমিডিয়া","খেলার সময়","খেলা"," ১২ জুন, ২০২১","N/A","আবাহনী-মোহামেডান ম্যাচে সাকিবকাণ্ডে আলোচনা-সমালোচনায় সরব ক্রিকেটপাড়া। আম্পায়ারের সিদ্ধান্তে অখুশি হয়ে লাথি দিয়ে স্টাম্প ছিটকে দেওয়া কিংবা স্টাম্প উপড়ে ফেলার ঘটনা বাইশ গজের ইতিহাসে নজিরবিহীন। কিন্তু শুক্রবার (১১ জুন) সেই নজিরবিহীন ঘটনা ঘটিয়ে শিরোনামে সাকিব।","এমন অসদাচরণের জন্য ক্ষমাও চেয়েছেন বিশ্বের অন্যতম শ্রেষ্ঠ অলরাউন্ডার। যদিও মোহামেডানের অধিনায়ককে চার ম্যাচের জন্য নিষিদ্ধ করা হয়েছে। ওই ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হলো বিশ্বসেরা এই অলরাউন্ডারের ওপর।সাকিবের এ কাণ্ড উঠে এসেছে আন্তর্জাতিক গণমাধ্যমগুলোতেও। ক্রিকইনফো শিরোনাম করেছে, ‘ডিপিএলে রাগে এক ম্যাচে দুইবার স্টাম্প ভাঙলেন সাকিব আল হাসান।’ভারতের সংবাদমাধ্যম কলকাতা ২৪ ঘণ্টা শিরোনাম করেছে- ‘বাইশ গজে অসভ্যতার জন্য ক্ষমা চাইলেন শাকিব’আনন্দবাজার পত্রিকা শিরোনাম করেছে- ‘ফের বিতর্কে শাকিব, লাথি মেরে স্টাম্প ভাঙলেন, বিপক্ষ প্রশিক্ষকের সঙ্গে ঝামেলায় জড়ালেন।’হিন্দুস্তান টাইমস শিরোনাম করেছে- ‘ব্যাটে-বলে ডাহা ফেল, গোহারান হার শাকিবদের।’ক্রিকেট অস্ট্রেলিয়া ডটকম সাকিবের একটি ভিডিও আপলোড করেছে। ক্যাপশনে লিখেছে, ‘ঢাকা প্রিমিয়ার লিগের ম্যাচে দুইবার মেজাজ হারালেন বাংলাদেশি অলরাউন্ডার সাকিব, রাগ ঝাড়লেন স্টাম্পের ওপর।’খালিজ টাইম প্রকাশ করেছে সাকিবের ক্ষমা চাওয়ার সংবাদ। এনডিটিভি লিখেছে, ‘ঢাকা প্রিমিয়ার লিগের ম্যাচে আম্পায়ারের ওপর দুইবার খেপলেন সাকিব আল হাসান।’ এর  সঙ্গে ভিডিও সংযুক্ত করে দিয়েছে গণমাধ্যমটি।প্রসঙ্গত, শুক্রবার (১১ জুন) মিরপুরে আবাহনীর বিপক্ষে ম্যাচে মুশফিককে এলবিডব্লু না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছিলেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ",1
https://somoynews.tv/news/2021-06-12/%E0%A6%9A%E0%A6%BE%E0%A6%B0-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7-%E0%A6%B9%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"সাকিব কি নিষিদ্ধ হলেন?","খেলার সময়","খেলা"," ১২ জুন, ২০২১","N/A","ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হয়েছে বলে একাধিক গণমাধ্যমে খবর প্রকাশ করা হয়েছে।","মাঠে অশোভন আচরণের জন্য জাতীয় দলের ক্রিকেটার এবং ঢাকা প্রিমিয়ার লিগের মোহামেডানের অধিনায়ক সাকিব আল হাসানকে চার ম্যাচের জন্য নিষিদ্ধ করা হয়েছে বলে একাধিক গণমাধ্যমে খবর প্রকাশ করা হয়েছে। মোহামেডানের ক্রিকেট কমিটির চেয়ারম্যান মাসুদুজ্জামানের বরাত দিয়ে শনিবার (১২ জুন) দেশে শীর্ষ স্থানীয় একাধিক সংবাদমাধ্যমে এ খবর প্রকাশ করা হয়েছে।প্রসঙ্গত, শুক্রবার (১১ জুন) মিরপুরে আবাহনীর বিপক্ষে ম্যাচে মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পায়ারের খেলা বন্ধের সিদ্ধান্তে স্ট্যাম্প উপড়ে ফেলা, সবই হয়েছে আবাহনী-মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও বাদানুবাদে জড়িয়েছেন সাকিব। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন তিনি।ওই ঘটনার ২৪ ঘণ্টা পার না হতেই প্রিমিয়ার ক্রিকেট লিগ নিয়ন্ত্রক কমিটি সিসিডিএমের (ক্রিকেট কমিটি অব ঢাকা মেট্রোপলিশ) পক্ষ থেকে চার ম্যাচের নিষেধাজ্ঞার শাস্তি আরোপ করা হলো বিশ্বসেরা এই অলরাউন্ডারের ওপর।এদিকে, শুক্রবারের ঘটনার পরই সাকিবের এমন অস্বাভাবিক আচরণের বিষয়টি খতিয়ে দেখেছে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ম্যাচের দুই আম্পায়ার ইমরান পারভেজ ও মাহফুজুর রহমান এবং ম্যাচ রেফারি মোরশেদুল আলমকে এ বিষয়ে প্রতিবেদন দিতে বলা হয়েছিল।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ",1
https://somoynews.tv/news/2021-06-12/%E0%A6%A8%E0%A6%BE%E0%A6%A6%E0%A6%BE%E0%A6%B2%E0%A7%87%E0%A6%B0-%E0%A6%AC%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%9C%E0%A7%9F--%E0%A6%8F%E0%A6%AD%E0%A6%BE%E0%A6%B0%E0%A7%87%E0%A6%B8%E0%A7%8D%E0%A6%9F-%E0%A6%AA%E0%A6%BE%E0%A7%9C%E0%A6%BF-%E0%A6%A6%E0%A7%87%E0%A7%9F%E0%A6%BE%E0%A6%B0-%E0%A6%AE%E0%A6%A4%E0%A7%8B--%E0%A6%9C%E0%A7%8B%E0%A6%95%E0%A7%8B%E0%A6%AD%E0%A6%BF%E0%A6%9A,"নাদালের বিপক্ষে জয়, এভারেস্ট পাড়ি দেওয়ার মতো: জোকোভিচ","সাজিদ মোস্তাহিদ","খেলা"," ১২ জুন, ২০২১","N/A","রোলাঁ গারোয় পতন হলো স্প্যানিশ সাম্রাজ্যের।","ফ্রেঞ্চ ওপেন টেনিসে রাফায়েল নাদালকে হারিয়ে ফাইনাল নিশ্চিত করেছেন নোভাক জোকোভিচ। প্রথম সেট হারলেও পরের তিন সেট জিতে নেন র‌্যাংকিংয়ের শীর্ষ খেলোয়াড় জোকো। ফাইনালে তার প্রতিপক্ষ গ্রিসের স্টেফানোস সিটসিপাস।টেনিস ইতিহাসে অমরত্ব অর্জনের পথে আরেক ধাপ আগানোর ম্যাচ। রজার ফেদেরারকে টপকে ২১তম গ্র্যান্ডস্ল্যাম জয় থেকে দুই ধাপ দূরে রাফায়েল নাদাল।মুখোমুখি দ্বৈরথে ২৯ জয়ে এগিয়ে জোকোভিচ কিন্তু ক্লে কোর্টে হিসেবটা ছিল ভিন্ন। ফ্রেঞ্চ ওপেনে ৭ বারের দেখায় ৬ জয় নাদালের। কাদামাটিতে সবশেষ তিন ম্যাচেও জয়। সবদিক থেকেই এগিয়ে নাদাল।প্রথম সেটেই এই পরিসংখ্যানগুলোর যথার্থতা দেন স্প্যানিশ তারকা। ফ্রেঞ্চ ওপেনে নিজের ১৪তম শিরোপা জয়ের পথে প্রথম সেটে এগিয়ে যান ৫-০ গেমে। তবে সেখান থেকেও লড়াইয়ের আভাস জোকোর। যদিও হার এড়াতে পারেনি। ৬-৩ গেমে প্রথম সেট যায় নাদালের নামে।এরপরই শুরু জোকোভিচের ঘুরে দাঁড়ানো। র‌্যাংকিংয়ের শীর্ষ তারকা ফিরলেন ম্যাচে। ব্যবধান প্রথম সেটের মতোই ৬-৩।তৃতীয় সেটের লড়াইয়ে কেউ যেন হার মানতে চান না। খেলা গড়ায় টাইব্রেকে। সেখানেও লড়াই হয় হাড্ডাহাড্ডি। শেষ পর্যন্ত ৭-৪ ব্যবধানে সেট জিতে এগিয়ে যান জোকোভিচ।প্যারিসে চলছে রাত্রিকালীন কারফিউ। তবে মহাকাব্য রচনার ম্যাচে শিথিল হলো সে নিয়মও। দর্শক উপস্থিতির মধ্যেই শুরু হয় চতুর্থ সেটের খেলা। ক্লান্ত নাদাল আর পেরে ওঠেননি। চতুর্থ সেটে ৬-২ গেমের জয়ে গত আসরের ফাইনাল হারার আক্ষেপ ঘোচান জোকো। আর এতেই অবসান হয় বর্ণিল এক অধ্যায়ের। ফ্রেঞ্চ ওপেনে এই প্রথম সেমিতে পরাজয়ের তিক্ততার স্বাদ পান নাদাল।৬ বছর পর ফ্রেঞ্চ ওপেনের ম্যাচে হার। সিংহাসন হারানোর জন্য নিজের ভুলকেই দায়ী করেন নাদাল। আর স্মরণীয় জয়ে উচ্ছ্বসিত জোকোভিচ।টেনিস খেলোয়াড় রাফায়েল নাদাল বলেন, খেলায় ভুল হতেই পারে। তবে জিততে চাইলে এগুলো করা যাবে না। আমি সর্বোচ্চ দিয়ে চেষ্টা করেও ব্যর্থ হয়েছি।টেনিস খেলোয়াড় নোভাক জোকোভিচ বলেন, রোলা গারোতে খেলা এটা আমার সেরা ম্যাচ। গত ১৫ বছর নাদালের সঙ্গে আমার একটা দ্বৈরথ চলছে। রোলা গারোতে তার বিপক্ষে জয় পাওয়া এভারেস্ট পাড়ি দেওয়ার মতো।গত বছরও ফাইনাল খেলেছেন জোকোভিচ। কিন্তু এই নাদালের কাছে হেরেই ভেস্তে যায় শিরোপা স্বপ্ন। এবার ট্রফি জয়ের পথে শীর্ষ তারকার প্রতিপক্ষ টেনিসে নতুন গ্রিক উপাখ্যানের জন্ম দেওয়া স্টেফানোস সিটসিপাস। ",1
https://somoynews.tv/news/2021-06-12/%E0%A6%87%E0%A6%89%E0%A6%B0%E0%A7%8B-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8%E0%A7%80-%E0%A6%AE%E0%A7%8D%E0%A6%AF%E0%A6%BE%E0%A6%9A--%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE%E0%A7%9F-%E0%A6%93%E0%A7%9F%E0%A7%87%E0%A6%B2%E0%A6%B8-%E0%A6%AC%E0%A6%A8%E0%A6%BE%E0%A6%AE-%E0%A6%B8%E0%A7%81%E0%A6%87%E0%A6%9C%E0%A6%BE%E0%A6%B0%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1,"সন্ধ্যায় ওয়েলস বনাম সুইজারল্যান্ড","নিয়ন মোহাইমিন","খেলা"," ১২ জুন, ২০২১","N/A","ইউরোর উদ্বোধনী ম্যাচের পর এবার আর ফুটবল উন্মাদনায় মাততে গভীর রাতের অপেক্ষা করতে হবে না সমর্থকদের।","বাংলাদেশ সময় সন্ধ্যা ৭টাতেই মাঠে নেমে পড়বে ওয়েলস এবং সুইজারল্যান্ড। এরপর রাত ১০টায় ডেনমার্কের মুখোমুখি হবে ফিনল্যান্ড। তবে আজকের সবচেয়ে বড় ম্যাচটা হবে রাত একটায়। যেখানে বেলজিয়ামের প্রতিপক্ষ রাশিয়া।খেলাটা ফুটবল, চলবে মাঠের সবুজ প্রান্তরে। কিন্তু মাঠের বাইরের আলোচনা নিয়েই বেশ সময় কাটাতে হচ্ছে দলগুলোকে। খেলার আগে এখন কোভিড পরিস্থিতি এবং ফুটবলারদের ইনজুরি সামাল দিতেই হিমশিম খেতে হচ্ছে কোচদের।করোনার এ পরিস্থিতিতে কে যে কখন আক্রান্ত হচ্ছেন বলা যায় না। এরপর আবার বিশাল এক ঘরোয়া মৌসুম শেষ করে আসা ফুটবলারদের ক্লান্তি নিয়েও ভাবতে হচ্ছে টিম ম্যানেজমেন্টকে।ব্যতিক্রম নয় বেলজিয়ামও। সবচেয়ে বড় ধাক্কাটা যে খেলেন রবার্তো মার্টিনেজই। রাশিয়ার বিপক্ষে ইউরো ওপেনিংয়ে তিনি পাবেন না দলের সবচেয়ে গুরুত্বপূর্ণ সদস্য কেভিন ডি ব্রুইনা এবং হ্যাজার্ডকে। চ্যাম্পিয়ন্স লিগ ফাইনালে পাওয়া আঘাতটা এখনো ভোগাচ্ছে কেভিনকে। আর হ্যাজার্ড তো ভুগছেন লম্বা ইনজুরিতে।চিরকালীন ডার্ক হর্স, রেড ডেভিলদের নিয়ে তবুও আশায় বুক বেঁধেছেন সমর্থকরা। কারণ, রোমেলু লুকাকুর ফর্ম যে এখন তুঙ্গে। গোল্ডেন জেনারেশনের আরেক সদস্য থিবো কর্তোয়াও আছেন নিজের সেরা ছন্দে। তার ওপর বাছাইপর্বে রাশিয়াকে দুবার হারানোর সুখস্মৃতি তো বাড়তি পাওনা তাদের জন্য।যদিও, ইউরোর ইতিহাস পক্ষে নেই বেলজিয়ামের। ১৯৮০ সালে একবার রানার্সআপ হওয়া ছাড়া বলার মতো কোন সাফল্য নেই তাদের ঘরে। কিন্তু, সেগুলো নিয়ে না ভেবে ৯০ মিনিটের লড়াইয়ে নামতে প্রস্তুত রেড ডেভিলরা।বেলজিয়াম কোচ রবার্তো মার্টিনেজ বলেন, সময়টা আমাদের পক্ষে নেই। দুজন গুরুত্বপূর্ণ ফুটবলার ইনজুরিতে। লম্বা ঘরোয়া লিগের ক্লান্তির পাশাপাশি করোনা নিয়েও ভাবতে হচ্ছে। ফুটবলে মনোযোগ রাখা বেশ কষ্টকর। তবে, আমি ছেলেদের ম্যাচটা উপভোগ করতে বলেছি। আশা করি, তারা দায়িত্ব নিয়ে লড়বে।অন্যদিকে ফেভারিটের তকমা গায়ে না থাকায় বেশ নির্ভার হয়ে আছে রাশানরা। বাছাইপর্বেও খুব একটা ভালো পারফর্ম করেননি ফুটবলাররা, তাই আশার বেলুনের লাগামটা সাধ্যের মধ্যেই রাখছেন সমর্থকরা।কোচ চেরেচেশভের মাথা ব্যথা বাড়িয়েছে আন্দ্রেই মস্তোভয়ের কোভিড পজেটিভের ঘটনা। সঙ্গে ওয়ার্ম আপ ম্যাচে কুদ্রিশভের আঘাতটাও ভোগাবে রাশিয়াকে। তবে, ডিউবার ফিরে আসা আশা দেখাচ্ছে তাদের। সঙ্গে জর্জির মতো ফুটবলারদের আত্মবিশ্বাস তো বাড়তি পাওনা রাশিয়ার জন্য।রাশিয়ার ফরোয়ার্ড আর্তেম দিউবা বলেন, কেভিন এ ম্যাচে থাকছেন না। হ্যাজার্ডও নেই। প্রতিপক্ষ দলে এমন ফুটবলার না থাকা আমাদের জন্য সুখকর। তবে, বাকি যারা আছে তাদেরকে আমরা ছোট করে দেখছি না। কারণ, বাছাইপর্বের সময়টা আমরা ভুলে যাইনি।সেন্ট পিটার্সবার্গে ৩০ হাজার দর্শকের সামনে মাঠে নামবে দু দল।
 ",0
https://somoynews.tv/news/2021-06-12/%E0%A6%86%E0%A6%AC%E0%A7%87%E0%A6%A6%E0%A6%A8%E0%A7%87%E0%A6%B0-%E0%A6%AA%E0%A6%B0%E0%A7%87%E0%A6%93-%E0%A6%86%E0%A6%AC%E0%A6%BE%E0%A6%B9%E0%A6%A8%E0%A7%80%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%86%E0%A6%AE%E0%A7%8D%E0%A6%AA%E0%A6%BE%E0%A7%9F%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%86%E0%A6%99%E0%A7%81%E0%A6%B2-%E0%A6%89%E0%A6%A0%E0%A7%87%E0%A6%A8%E0%A6%BF,"আবেদনের পরেও আবাহনীর বিরুদ্ধে আম্পায়ারদের আঙুল উঠেনি","নিয়ন মোহাইমিন","খেলা"," ১২ জুন, ২০২১","N/A","ঢাকা প্রিমিয়ার লিগ মানেই যেন আম্পায়ারদের সঙ্গে আবাহনীর সখ্যতার গল্প। দীর্ঘ সময় ধরে চলে আসছে এ প্রথা।","ঘরোয়া ক্রিকেটে এটা এখন ওপেন সিক্রেট। যার বড় প্রমাণ এবারের লিগে শেষ হওয়া ৭টি ম্যাচ। এখন পর্যন্ত অনুষ্ঠিত ম্যাচগুলোতে আকাশি-নীলদের ২৯টি উইকেটের পতন ঘটলেও যেখানে দেওয়া হয়নি একটিও লেগ বিফোর উইকেট বা এলবিডব্লিউ। বোলার-ফিল্ডাররা যতই আবেদন করুক না কেন এ সময়ে আবাহনীর বিরুদ্ধে আম্পায়ারদের আঙুল উঠেনি একবারও।ঢাকা আবাহনী লিমিটেড, জাতির জনক বঙ্গবন্ধু শেখ মুজিবর রহমানের বড় পুত্র শেখ কামালের হাত ধরে যার জন্ম। স্বাধীনতার পর থেকেই বাংলাদেশের ক্রীড়াঙ্গনে স্বনামে প্রতিষ্ঠিত একটি ক্লাব। ফুটবল, ক্রিকেট, হকি মাঠের চারদিকে যাদের বিরচরণ, সমৃদ্ধ করেছে লাল সবুজের ক্রীড়াঙ্গনকে। যাদের শোকেসে শোভা পায় ঘরোয়া আন্তর্জাতিক অসংখ্য ট্রফি।কিন্তু বছর দশেক ধরে, আবাহনীর এ গৌরব অনেকটাই নিচের দিকে। পাড় আবাহনী সমর্থকরাও এখন হরহামেশাই লজ্জায় পড়েন এ কর্তাদের জন্য। তবে, সেটা যতটা না মাঠের খেলার কারণে তার চেয়ে বেশি এর কর্তা ব্যক্তিদের মাঠের বাইরের কর্মকাণ্ডই হতাশ করেন সবাইকে।ঢাকা প্রিমিয়ার লিগ ক্রিকেটে বেশ কয়েকবছর ধরেই আবাহনী মানে যেন ছায়া জাতীয় দল। বাংলাদেশ দলের অন্তত ৭ থেকে ৮ জন নিয়মিত থাকেন আকাশি-নীলদের স্কোয়াডে। কিন্তু তারপরও মাঠের খেলায় হরদমই জয়-পরাজয় নিয়ন্ত্রণে আম্পায়ারের সিদ্ধান্তকে প্রভাবিত করার অভিযোগ উঠে তাদের বিরুদ্ধে। যদিও, আবাহনী কর্তৃপক্ষ স্বীকার করেন না কখনোই।এ বছরের ডিপিএলেও নেই কোনো ব্যতিক্রম। ৭ ম্যাচ শেষ হতে না হতেই বেশ কয়েকবার আবাহনীর বিরুদ্ধে অভিযোগের আঙুল উঠেছে বিভিন্ন মহল থেকে। ম্যাচগুলোর স্কোরকার্ড বিশ্লেষণ করলেও দেখা যায় তার কিছুটা প্রমাণ। ৭ ম্যাচে ২৯ বার আকাশি-নীল ব্রিগেডের ব্যাটসম্যানরা আউট হলেও সেখানে নেই কোনো লেগ বিফোর উইকেট। ক্রিকেট পাড়ায় গুঞ্জন, আবাহনীর বিরুদ্ধে আঙুল তুলতে দ্বিধায় থাকেন ফিল্ড আম্পায়াররা।ঘটনাটা কাকতালীয় বলেই মেনে নেওয়া যেত, যদি না আবাহনী-মোহামেডান ম্যাচে সাকিব আল হাসানের ঘটনাটা না ঘটত। মুশফিক পরিষ্কার এলবিডব্লিউ হলেও তাতে সায় দেননি মাহফুজুর রহমান। এরপরেই তো বাধে বিপত্তি।আবাহনীর ৭ ম্যাচে এখন পর্যন্ত মাঠের আম্পায়ারের দায়িত্ব পালন করেছেন ৬ জন। যাদের মধ্যে এক তানভীর আহমেদ ছাড়া কারোই নেই আন্তর্জাতিক ম্যাচ পরিচালনার অভিজ্ঞতা। ঘরোয়াতে সবচেয়ে বেশি ৯০টা ম্যাচ পরিচালনা করেছেন মাহফুজুর রহমান। আর বাকিদের মধ্যে সর্বোচ্চ ১০টি ঘরোয়া টি-টোয়েন্টি ম্যাচ চালিয়েছেন ইমরান পারভেজ। মোজাহিদুজ্জামানের অভিজ্ঞতা ৭ ম্যাচের, সোহরাব হোসেন ৬ এবং হাবিবুর রহমানের ঝুলিতে আছে ৩টি টি-টোয়েন্টি ম্যাচ।অথচ এ প্রিমিয়ার লিগেই দায়িত্ব পালন করছেন অন্তত এমন তিনজন আম্পায়ার যাদের রয়েছে আন্তর্জাতিক ম্যাচ চালানোর অভিজ্ঞতা। সরফুদ্দৌলা ইবনে সৈকত, মাসুদুর রহমান মুকুল, গাজী সোহেলরা অন্য দলের ম্যাচে থাকলেও তাদের দেওয়া হয় না আবাহনীর ম্যাচে।তবে, আম্পায়ারদের এককভাবে দোষ দিতে চান না ক্রিকেট বিশ্লেষকরা। কারণ, আবাহনীর ডাগআউট, সেখানে যে থাকেন বিসিবির প্রভাবশালী পরিচালক খালেদ মাহমুদ সুজন।এমনকি সিসিডিএমের চেয়ারম্যান, বিসিবির সভাপতিসহ আরো অসংখ্য পরিচালকদের গায়ে যে লেগে আছে আকাশি-নীলের পরিচালকের তকমাও। স্বার্থের এই সংঘাত এখন কত দিন চলে সেটাই দেখার বিষয়।",0
https://somoynews.tv/news/2021-06-12/%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%A8%E0%A7%9F--%E0%A6%AE%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%B9%E0%A7%8B%E0%A6%B2%E0%A7%8D%E0%A6%A1%E0%A6%BF%E0%A6%82%E0%A6%93-%E0%A6%B2%E0%A6%BE%E0%A6%A5%E0%A6%BF-%E0%A6%AE%E0%A7%87%E0%A6%B0%E0%A7%87-%E0%A6%AD%E0%A7%87%E0%A6%99%E0%A7%87%E0%A6%9B%E0%A6%BF%E0%A6%B2%E0%A7%87%E0%A6%A8-%E0%A6%B8%E0%A7%8D%E0%A6%9F%E0%A6%BE%E0%A6%AE%E0%A7%8D%E0%A6%AA!,"শুধু সাকিবই নয়, হোল্ডিংও লাথি মেরে ভেঙেছিলেন স্ট্যাম্প!","খেলার সময়","খেলা"," ১২ জুন, ২০২১","N/A","তখন আইসিসির এত কড়া আচরণবিধি না থাকায় শাস্তি পেতে হয়নি ক্যারিবীয় কিংবদন্তি পেসার মাইকেল হোল্ডিংকে। ওই সিরিজে পক্ষপাতদুষ্ট আম্পায়ারিংয়ের কারণে ব্যাপক সমালোচনার শিকার হয়েছিলেন আম্পায়ার গুডঅল।","নিষেধাজ্ঞা থেকে ফিরে ঢাকা প্রিমিয়ার লিগে মেজাজ হারিয়ে ফেললেন বিশ্ব সেরা অল রাউন্ডার। সাত ম্যাচ খেলেও এখন পর্যন্ত একটি হাফসেঞ্চুরি না পাওয়া সাকিব আল হাসান এবার অদ্ভুত কাণ্ড করে বসলেন। প্রথমে লাথি মেরে স্ট্যাম্প ভাঙলেন, পরে ছুড়ে ফেললেন তিনটি স্ট্যাম্প।শুক্রবার (১১ জুন) আবাহনী-মোহামেডান ম্যাচে মুশফিকের বিপক্ষে আম্পায়ার এলবিডাব্লিউয়ের আবেদনে সাড়া না দেওয়ায় তিনি লাথি মেরে স্টাম্প ভাঙেন। পরে বৃষ্টির কারণে ম্যাচ বন্ধ করায় তিনি তিনটি স্টাম্প তুলে নিয়ে মাটিতে ছুড়ে ফেলেন!এছাড়া ড্রেসিংরুমে ফেরার সময় খালেদ মাহমুদ সুজনের সঙ্গেও তার তর্কাতর্কি লেগে যায়। এমন ঘটনায় ক্ষমা চেয়েও এখন শাস্তির মুখে সাকিব।তবে ক্রিকেটে এমন ঘটনা এটাই প্রথম নয়। ১৯৮০ সালে লাথি মেরে স্টাম্প ভেঙেছিলেন ক্যারিবীয় কিংবদন্তি পেসার মাইকেল হোল্ডিং। ক্রাইস্টচার্চে ওয়েস্ট ইন্ডিজ ও নিউজিল্যান্ডের মধ্যকার দ্বিতীয় টেস্টে মাইকেল হোল্ডিংয়ের বলে একটি কট বিহাইন্ডের আবেদন নাকচ করে দেন কিউই আম্পায়ার ফ্রেড গুডঅল। এর পরপরই প্রচণ্ড রাগে নন স্ট্রাইকিং প্রান্তের স্টাম্প লাথি দিয়ে ভেঙে ফেলেন হোল্ডিং!তবে ওই সিরিজে পক্ষপাতদুষ্ট আম্পায়ারিংয়ের কারণে ব্যাপক সমালোচনার শিকার হয়েছিলেন আম্পায়ার গুডঅল। সে সিরিজের অন্য এক ম্যাচে তার সিদ্ধান্ত পছন্দ না হওয়ায় বোলিং রানআপের সময় গুডঅলকে কনুই দিয়ে গুঁতো মেরে বসেন ক্যারিবীয় ফাস্ট বোলার কলিন ক্রফট। তবে পরবর্তীতে ওই আচরণের জন্য অনুতাপ প্রকাশ করেছিলেন মাইকেল হোল্ডিং। তার উজ্জ্বল ক্যারিয়ারে ওই লাথিটাই যে কালিমা লাগিয়ে দিয়েছিল। তবে তখন আইসিসির এত কড়া আচরণবিধি না থাকায় তাকে শাস্তি পেতে হয়নি।তবে, সাকিব নিজের ভুল বুঝে দ্রুত ক্ষমা চাইলেও এমন অস্বাভাবিক আচরণের ঘটনাটি খতিয়ে দেখবে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ম্যাচের দুই আম্পায়ার ইমরান পারভেজ ও মাহফুজুর রহমান এবং ম্যাচ রেফারি মোরশেদুল আলমের প্রতিবেদনের জন্য অপেক্ষা করছে সিসিডিএম।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ম্যাচ রেফরি, আম্পায়ারা একটা প্রতিবেদন দেবেন। নিয়ম ভাঙলে কী হয়, সেটাও সবাই জানে। আম্পায়াররা যদি আচরণবিধির লেভেল টু লঙ্ঘনের অভিযোগ আনেন, তাহলে শাস্তি হবে দুই ম্যাচের নিষেধাজ্ঞা অথবা এক ম্যাচ নিষেধাজ্ঞা ও আর্থিক জরিমানা। আর যদি লেভেল ফোর ভঙ্গের অভিযোগ আনা হয়, তাহলে নিষেধাজ্ঞা হবে কমপক্ষে পাঁচ ম্যাচের। ",1
https://somoynews.tv/news/2021-06-12/%E0%A6%B6%E0%A7%8D%E0%A6%B0%E0%A7%80%E0%A6%B2%E0%A6%99%E0%A7%8D%E0%A6%95%E0%A6%BE-%E0%A6%B8%E0%A6%AB%E0%A6%B0%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%A8%E0%A7%87%E0%A6%A4%E0%A7%83%E0%A6%A4%E0%A7%8D%E0%A6%AC%E0%A7%87-%E0%A6%95%E0%A7%87-,"শ্রীলঙ্কা সফরে ভারতের নেতৃত্বে কে?","স্পোর্টস ডেস্ক","খেলা"," ১২ জুন, ২০২১","N/A","জুলাইয়ে তিনটি ওয়ানডে এবং তিনটি টি-টোয়েন্টি খেলতে শ্রীলঙ্কা যাচ্ছে টিম ইন্ডিয়া। এই সফরের জন্য ২০ সদস্যের দল ঘোষণা করেছে বিসিসিআই।","আগামী জুলাইয়ে তিনটি ওয়ানডে এবং তিনটি টি-টোয়েন্টি খেলতে শ্রীলঙ্কা যাচ্ছে টিম ইন্ডিয়া। ইতোমধ্যে এই সফরের জন্য ২০ সদস্যের দল ঘোষণা করেছে ভারতীয় ক্রিকেট বোর্ড (বিসিসিআই)। এই সফরে অধিনায়কত্বের দায়িত্ব কাঁধে পড়েছে শিখর ধাওয়ানের ওপর। আর সহ-অধিনায়ক হিসেবে থাকছেন পেসার ভুবনেশ্বর কুমার।এবারই প্রথম দেশের হয়ে অধিনায়কত্ব করবেন ধাওয়ান। ইনস্টাগ্রামে অধিনায়কত্বের অনুভূতি শেয়ার করেছেন তিনি। নিজের একটি ছবি শেয়ার করে এই ব্যাটসম্যান লিখেছেন, ‘দেশকে নেতৃত্ব দেওয়ার সুযোগ পেয়ে আমি ধন্য। সবাইকে অনেক ধন্যবাদ।’সীমিত ওভারের ক্রিকেটে ধাওয়ান দেশের জার্সিতে ধারাবাহিকভাবে পারফর্ম করে আসছেন। ১৪২টি ওয়ানডে ও ৬৪টি টি-টোয়েন্টি ম্যাচে তিনি সাড়ে ৭ হাজারের ওপর রান করেছেন। আইপিএলেও ছিলেন দারুণ ফর্মে। দিল্লি ক্যাপিটালসের হয়ে ৮ ম্যাচে করেছিলেন ৩৮০ রান।শ্রীলঙ্কা সফরে ভারতের দল:
শিখর ধাওয়ান (অধিনায়ক), ভুবনেশ্বর কুমার (সহ-অধিনায়ক), পৃথ্বী শ, দেবদূত পাড্ডিকল, ঋতুরাজ গায়কোয়াড়, সূর্যকুমার যাদব, মনিশ পাণ্ডে, হার্দিক পাণ্ডিয়া, নীতিশ রানা, ঈশান কিশান, সঞ্জু স্যামসন, যুজবেন্দ্র চাহাল, রাহুল চাহার, কৃষ্ণাপ্পা গোথাম, ক্রুনাল পাণ্ডিয়া, কুলদীপ যাদব, বরুণ চক্রবর্তী, দীপক চাহার, নবদীপ সাইনি, ও চেতন সাকারিয়া।",0
https://somoynews.tv/news/2021-06-12/%E0%A6%95%E0%A7%8B%E0%A6%A8-%E0%A6%A6%E0%A6%B2-%E0%A6%95%E0%A6%A4%E0%A6%AC%E0%A6%BE%E0%A6%B0-%E0%A6%9C%E0%A6%BF%E0%A6%A4%E0%A7%87%E0%A6%9B%E0%A7%87-%E0%A6%87%E0%A6%89%E0%A6%B0%E0%A7%8B-%E0%A6%B6%E0%A6%BF%E0%A6%B0%E0%A7%8B%E0%A6%AA%E0%A6%BE-,"কোন দল কতবার জিতেছে ইউরো শিরোপা?","স্পোর্টস ডেস্ক","খেলা"," ১২ জুন, ২০২১","N/A","সর্বোচ্চ তিনবার করে শিরোপা জিতেছে জার্মানি-স্পেন","ইউরো চ্যাম্পিয়নশিপের ১৬তম আসর এটি। এর আগের ১৫টি আসরে তিনবার করে শিরোপা জিতেছে জার্মানি ও স্পেন। দু'বার শিরোপা জয় করেছে ফ্রান্স। ইউরোর শিরোপাজয়ী দলগুলোর বিস্তারিত এই প্রতিবেদনে।উয়েফা ইউরোপিয়ান চ্যাম্পিয়নশিপ। শুরুতেই নাম ছিলো ইউরোপীয় নেশন্স কাপ। ১৯৬০ সালে প্রথম আয়োজিত হয় ইউরোপের ফুটবলের শ্রেষ্ঠত্বের আসর। ১৯৯৬ সালে এর নাম পরিবর্তন করে রাখা হয় ইউরো চ্যাম্পিয়নশিপ। ১৯৬০ সালে প্রথম আসরের আয়োজক ছিলো ফ্রান্স। ফাইনালে যুগোস্লাভিয়াকে হারিয়ে চ্যাম্পিয়ন হয় সোভিয়েত ইউনিয়ন।১৯৬৪ সালে দ্বিতীয় আসরে বাজিমাত করে নেয় স্পেন। আসরের আয়োজকও ছিলো তারা। সান্তিয়াগো বার্নাব্যুর ফাইনাল দেখেছিলেন ৭৯ হাজার ১১৫ জন দর্শক। শিরোপার মঞ্চে পেরেদা ও মার্সেলিনোর গোলে আগের আসরের চ্যাম্পিয়ন সোভিয়েত ইউনিয়নকে হারিয়ে ফাইনাল জিতে নেয় লা ফিউরিয়া রোজা।১৯৬৮ সালে উয়েফা ইউরোপিয়ান ফুটবল চ্যাম্পিয়নশিপের আসর বসেছিলো ইতালিতে। স্তাদে অলিম্পিকোর ৮ জুনের ফাইনালে হয় নানা নাটকীয়তা। দু'দিন পর আবার আয়োজিত ফাইনালে যুগোস্লাভিয়াকে ২-০ গোলে হারিয়ে শিরোপা জয় করে ইতালি।১৯৭২ সালের ফাইনালে সোভিয়েত ইউনিয়নের আধিপত্য গুঁড়িয়ে দিয়ে শিরোপা জয় করে নেয় পশ্চিম জার্মানি। আসর বসেছিলো বেলজিয়ামে।১৯৭৬ সালের ইউরোর আসর বসে যুগোস্লাভিয়ায়। সেবার ফাইনালে আগের আসরের চ্যাম্পিয়ন পশ্চিম জার্মানিতে হারিয়ে শিরোপা ঘরে তোলে চেকোস্লোভাকিয়া।১৯৮০ সালে আবারো আসর বসে ইতালিতে। ফাইনালে ওঠে বেলজিয়াম ও পশ্চিম জার্মানি। শেষ পর্যন্ত জয়ের হাসি হাসে পশ্চিম জার্মানি।১৯৮৪ সালের আয়োজক হয় ফ্রান্স। ফাইনালেও ওঠে তারা। শিরোপার মঞ্চে স্পেনকে হারিয়ে প্রথমবারের মত ইউরোর ট্রফি জিতে নেয় ফরাসিরা।১৯৮৮ সালে প্রথমবারের মত আসরের আয়োজক হয় পশ্চিম জার্মানি। সোভিয়েত ইউনিয়নকে হারিয়ে প্রথমবারের মত চ্যাম্পিয়ন হয় নেদারল্যান্ডস।১৯৯২ সালে ইউরোর আয়োজক হয় সুইডেন। ফাইনালে জার্মানিকে হারিয়ে চ্যাম্পিয়ন হয় ডেনমার্ক।১৯৯৬ সালের ইউরো হয়েছিলো ইংল্যান্ডে। চেক প্রজাতন্ত্রকে হারিয়ে চ্যাম্পিয়ন হয় জার্মানি।২০০০ সালে ইউরোর আয়োজন করে যৌথভাবে বেলজিয়াম ও নেদারল্যান্ডস। ইতালিকে হারিয়ে শিরোপা জিতে নেয় ফ্রান্স।২০০৪ সালে ইউরো হয়েছিলো পর্তুগালে। ফাইনালেও উঠেছিলো স্বাগতিকরা। তবে, স্বপ্ন পূরণ হয়নি। শিরোপা জিতে নেয় গ্রিস।২০০৮ ও ২০১২ সালটা স্বপ্নের মত কেটেছে স্পেনের। ভিসেন্তে দেল বস্কের অধীনে সেপ্নের সোনালী যুগের সেনানী জাভি, ইনিয়েস্তারা পরপর দু'বার শিরোপা উপহার দেয় স্পেনকে।২০১৬ সালের আয়োজক ছিলো ফ্রান্স। ফাইনালে তাদের মুখোমুখি হয়েছিলো ক্রিস্টিয়ানো রোনালদোর পর্তুগাল। দুর্বল দল নিয়েও শক্ত প্রতিপক্ষ দলগুলোকে হারিয়ে শিরোপা ঘরে তোলে পর্তুগাল।",0
https://somoynews.tv/news/2021-06-12/%E0%A6%87%E0%A6%89%E0%A6%B0%E0%A7%8B-%E0%A6%9F%E0%A7%8D%E0%A6%B0%E0%A6%AB%E0%A6%BF%E0%A6%B0-%E0%A6%86%E0%A6%A6%E0%A7%8D%E0%A6%AF%E0%A7%87%E0%A6%BE%E0%A6%AA%E0%A6%BE%E0%A6%A8%E0%A7%8D%E0%A6%A4,"ইউরো ট্রফির আদ্যোপান্ত","স্পোর্টস ডেস্ক","খেলা"," ১২ জুন, ২০২১","N/A","ইউরোর রূপালি ট্রফির জানা-অজানা ইতিহাস","মাসব্যাপী যে ট্রফিটার জন্য লড়বে ২৪ দেশ, তার নামটা কী? রূপালি এই শিরোপা কার হাতে গড়া? ওজন, উচ্চতা বা সংস্কারের ইতিহাস জেনে নেওয়া যাক।আর কিছুক্ষণ পরই ফুটবল পিপাসুরা মজবেন মাঠের নব্বই মিনিটে। পুরো মাসজুড়ে প্রার্থনা করবেন সমর্থিত দলটাই যেন চ্যাম্পিয়ন হয়। ইংলিশ-জার্মান-ফরাসি কিংবা পর্তুগিজ। টুর্নামেন্টে অংশ নেওয়া ২৪ দলের লক্ষ্যও থাকবে আসর মাত করে মর্যাদার এই ট্রফিটা নিজেদের করে নেওয়া।যে ট্রফিটা নিয়ে হবে বিজয়োল্লাস, নাম তার হেনরি ডিলোউনে ট্রফি। যদিও ফরাসিদের বচনে এর উচ্চারণটা ‘অঘি দিলুনে থফি’। মর্যাদার এই টুর্নামেন্টের স্বপ্নদ্রষ্টা ছিলেন এই ফ্রেঞ্চ ম্যান। তবে ১৯৬০ সালে প্রথম আসরটা দেখে যাওয়া ভাগ্যে জোটেনি। আরও ৫ বছর আগেই চিরনিদ্রায় শায়িত হন হেনরি।অবশ্য বাবার রেখে যাওয়া স্বপ্নটার বাস্তবায়নে সরাসরি যুক্ত ছিলেন ছেলে পিয়েরে। তার দায়িত্বেই গড়া হয়েছিল ইউরোর প্রথম ট্রফি। যার ওজন ছিল ৬ কেজি। উচ্চতা ৪২ সেমি। সামনের দিকে খোদাই করা তিনটা লাইন, ‘ক্যুপ দে ইউরোপ’, ‘ক্যুপ হেনরি ডিলোউনে’ আর ‘চ্যাম্পিয়ন দ্য ইউরোপ’। আর পেছনে বল নিয়ে কসরতরত এক বালক। আর্থাস বার্ট্রান্ড নামে ফ্রেঞ্চ জুয়েলারি কোম্পানিতে গড়া হয় কাপ। কারিগরের নাম চবিলন গোল্ডস্মিথ।যদিও ২০০৮ সালে সংস্কার করা হয়েছে বর্তমান ট্রফিটা। স্টার্লিং সিলভারে তৈরি নতুন ট্রফির উচ্চতা বেড়েছে ১৮ সেমি। ওজনও বেড়েছে ২ কেজি। মূলত ইউরোপের বাকি ট্রফিগুলোর সঙ্গে মানানসই করতেই ভেঙে গড়া হয়েছে হেনরি ডিলোউনে ট্রফি। এসেছে আরও কিছু পরিবর্তন। আগে নিচের বেসপ্লেটে আঠা দিয়ে যুক্ত করা হতো চ্যাম্পিয়নদের নাম। এখন সেটা ট্রফির পিঠে লেখা হয়। আগে নামটা ফ্রেঞ্চে লেখা হলেও এখন তা লেখা হয় ইংরেজিতে।প্রথা অনুসারে ট্রফিটা ৪ বছর শোকেজে রাখতে পারে চ্যাম্পিয়নরা। পর্তুগাল থেকে ট্রফির এবারের গন্তব্য কোথায় তা নিষ্পত্তি হবে ১১ জুলাই ওয়েম্বলির ফাইনালে।",0
https://somoynews.tv/news/2021-06-11/%E0%A6%95%E0%A7%80-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A6%BF-%E0%A6%B9%E0%A6%AC%E0%A7%87-%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-,"যে শাস্তি হতে পারে সাকিবের","খেলার সময়","খেলা"," ১১ জুন, ২০২১","N/A","সাকিবের এমন অস্বাভাবিক আচরণের ঘটনাটি খতিয়ে দেখবে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম।","ঢাকা প্রিমিয়ার লিগে (ডিপিএল) শুক্রবার (১১ জুন) আবাহনীর বিপক্ষে ঘটনাবহুল ম্যাচটিতে শেষ পর্যন্ত সাকিবের মোহামেডান জিতেছে ৩১ রানে। তবে সেই জয়-পরাজয় ছাপিয়ে আলোচনায় সাকিব আল হাসান। এদিন বিশ্বসেরার অদ্ভুত আচরণে বিস্মিত সবাই।মুশফিককে এলবিডব্লু  না দেওয়ায় লাথি দিয়ে স্ট্যাম্প ভাঙা কিংবা বৃষ্টির আগেই আম্পেয়ারের খেলা বন্ধের সিদ্ধান্তে স্ট্যাম্প উপড়ে ফেলা। সবই হয়েছে আবাহনী মোহামেডান ম্যাচে। শুধু তাই নয় বাংলাদেশ ক্রিকেট বোর্ডের (বিসিবি) পরিচালক ও আবাহনী কোচ খালেদ মাহমুদ সুজনের সঙ্গেও জড়িয়েছেন বাদানুবাদে। যদিও পরে সামাজিক যোগাযোগ মাধ্যমে পুরো ঘটনার জন্য ক্ষমা চেয়েছেন সাকিব।তবুও সাকিবের এমন অস্বাভাবিক আচরণের ঘটনাটি খতিয়ে দেখবে ঢাকার ক্লাব ক্রিকেটের নিয়ন্ত্রণকারী সংস্থা সিসিডিএম। ম্যাচের দুই আম্পায়ার ইমরান পারভেজ ও মাহফুজুর রহমান এবং ম্যাচ রেফারি মোরশেদুল আলমের প্রতিবেদনের জন্য অপেক্ষা করছে সিসিডিএম।ম্যাচ শেষে বিসিবি পরিচালক ও সিসিডিএম প্রধান কাজী ইনাম বলেছেন, খেলার মাঠে অনেক কিছুই হয়। আজ আবাহনী-মোহামেডানের খেলা ছিল এবং এখানে বেশ উত্তেজনা ছিল, কিছু ঘটনাও ঘটেছে। সাকিব আল হাসানকে আমরা দেখতে পেয়েছি। এটা ফেসবুক লাইভ এবং ইউটিউব লাইভেও ছিল। এটা দুর্ভাগ্যজনক। ম্যাচ রেফারির দেওয়া প্রতিবেদনের ওপর নির্ভর করে নেওয়া হবে সাকিবের শাস্তির বিষয়ে সিদ্ধান্ত।কাজী ইনাম বলেন, ক্রিকেট এমন একটি খেলা, যেখানে উত্তপ্ত একটি মুহূর্ত এসে যেতে পারে। কিন্তু আমরা আশা করি, সবসময় খেলোয়াড় তাদের মেজাজ ধরে রাখবে। যাই হোক, এটা স্বীকৃত ম্যাচ, এখানে নিয়ম আছে। ম্যাচ রেফরি, আম্পায়ারা একটা প্রতিবেদন দেবেন। নিয়ম ভাঙলে কী হয়, সেটাও সবাই জানে। আম্পায়াররা যদি আচরণবিধির লেভেল টু লঙ্ঘনের অভিযোগ আনেন, তাহলে শাস্তি হবে দুই ম্যাচের নিষেধাজ্ঞা অথবা এক ম্যাচ নিষেধাজ্ঞা ও আর্থিক জরিমানা। আর যদি লেভেল ফোর ভঙ্গের অভিযোগ আনা হয়, তাহলে নিষেধাজ্ঞা হবে কমপক্ষে পাঁচ ম্যাচের।সিসিডিএম প্রধান আরও বলেন, ক্রিকেটে আম্পায়ারের সিদ্ধান্তই চূড়ান্ত। কখনও তার সিদ্ধান্ত আপনার পছন্দ নাও হতে পারে, কিন্তু খেলাটা তো চালিয়ে যেতে হবে। আমি জানি না সিদ্ধান্ত কী ছিল তবে আম্পায়ারের সিদ্ধান্তই চূড়ান্ত। ম্যাচের মধ্যে অনেক সময় কোনো কারণে খেলোয়াড় উত্তেজিত হয়ে যেতেই পারে, কিন্তু তাদের সবার বিশেষ করে সিনিয়র খেলোয়াড়দের অবশ্যই মেজাজ ধরে রাখতে হবে। দুর্ভাগ্যজনকভাবে আজকের ম্যাচে সেটা হয়নি।",0
https://somoynews.tv/news/2021-06-11/%E0%A6%AC%E0%A6%B0%E0%A7%8D%E0%A6%A3%E0%A6%AC%E0%A6%BF%E0%A6%A6%E0%A7%8D%E0%A6%AC%E0%A7%87%E0%A6%B7%E0%A7%80-%E0%A6%9F%E0%A7%81%E0%A6%87%E0%A6%9F!-%E0%A6%AE%E0%A6%B0%E0%A6%97%E0%A6%BE%E0%A6%A8-%E0%A6%AE%E0%A7%8D%E0%A6%AF%E0%A6%BE%E0%A6%95%E0%A6%95%E0%A6%BE%E0%A6%B2%E0%A6%BE%E0%A6%AE%E0%A6%95%E0%A7%87-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A6%BF%E0%A6%B0-%E0%A6%87%E0%A6%99%E0%A7%8D%E0%A6%97%E0%A6%BF%E0%A6%A4,"বর্ণবিদ্বেষী টুইট, মরগান-ম্যাককালামকে শাস্তির ইঙ্গিত","খেলার সময়","খেলা"," ১১ জুন, ২০২১","N/A","পুরো ঘটনার তদন্ত করে দেখছে ইংলিশদের ক্লাব। এখন দেখার মরগান-ম্যাককালামদের ভাগ্যে কী লেখা আছে!","বর্ণবৈষম্য বিতর্কে জেরবার ইংল্যান্ড ক্রিকেট। ইংল্যান্ড অ্যান্ড ওয়েলস ক্রিকেট বোর্ড (ইসিবি) পেসার ওলি রবিনসনকে তার পুরনো বর্ণবিদ্বেষী ও লিঙ্গ বৈষম্য নিয়ে করা টুইটের জন্য বহিষ্কার করার পর থেকেই খোঁজ শুরু হয় আর কোন কোন ক্রিকেটার এমন কুকর্ম করেছেন অতীতে।তারপর থেকেই সামাজিক যোগাযোগ মাধ্যমে শুরু হয় ঝড়। এরপর জানা গেল, বর্ণবিদ্বেষী টুইট করায় নাম জড়িয়েছে ইংল্যান্ডের ক্যাপ্টেন ইয়ন মরগান ও তার ডেপুটি জস বাটলারের।পুরো ঘটনায় নড়েচড়ে বসেছে ইসিবি। পুরো ঘটনার তদন্ত করে দেখছে ইংলিশদের ক্লাব।ঘটনাচক্রে মরগান কলকাতা নাইট রাইডার্সেরও (কেকেআর) ক্যাপ্টেন। বাটলার খেলেন রাজস্থান রয়্যালসের (আরআর) হয়ে। ইংল্যান্ডের দুই বর্তমান ক্রিকেটারের সঙ্গেই ভারতীয়দের ব্যঙ্গ করে বর্ণবিদ্বেষী টুইট করার অভিযোগে বিদ্ধ ব্রেন্ডন ম্যাককালাম।সাবেক নিউজিল্যান্ডের ক্যাপ্টেন এখন আবার কেকেআরের হেড কোচ। ভারতীয়দের বিদ্রুপ করে ‘স্যার’ বলে অভিহিত করেছেন তারা। এমনকি ইচ্ছা করেই ভাঙা ভাঙা ইংরেজি শব্দে টুইট করেছেন তারা। দেখতে গেলে কলকাতার দুই সদস্যের বিরুদ্ধে উঠেছে গুরুতর অভিযোগ।যদিও কেকেআর জানাচ্ছে, তারা এই বিষয় ছাড় দেবে না। একটি সংবাদমাধ্যমে দেওয়া এক সাক্ষাৎকারে কেকেআর সিইও ভেঙ্কি মাইসোর বলেন, ‘আমরা টুইট কাণ্ডের ব্যাপারে বেশি কিছু জানি না। ফলে এই মুহূর্তে মন্তব্য করতে পারব না। কোনো সিদ্ধান্তে আসার আগে বলব এই প্রক্রিয়া সম্পন্ন হোক। সব তথ্য সামনে আসুক। তারপর না হয় বলা যাবে। এর সঙ্গে জানিয়ে রাখি কেকেআর কোনো রকম বৈষম্য মেনে নেবে না। এই বিষয়ে আমাদের জিরো টলারেন্স নীতি।’এখন দেখার মরগান-ম্যাককালামদের ভাগ্যে কী লেখা আছে!",0
https://somoynews.tv/news/2021-06-11/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%86%E0%A6%9A%E0%A6%B0%E0%A6%A3-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%B2%E0%A7%87%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%AE%E0%A6%A4,"সাকিবের আচরণ নিয়ে বিশ্লেষকদের মত","নিজস্ব প্রতিবেদক","খেলা"," ১১ জুন, ২০২১","N/A","আম্পায়ারের বাজে সিদ্ধান্তই সাকিবকে প্ররোচিত করেছে অনেকাংশে।","সাকিব আল হাসান, নামটার সঙ্গে যেমন জড়িয়ে আছে বাংলাদেশ ক্রিকেটার হাজারো গৌরবগাঁথা, তেমনি এই নামটাই জন্ম দিয়েছে একের পর এক ন্যক্কারজনক ঘটনা। গ্যালারিতে দর্শক পেটানো থেকে শুরু করে, নানা সময়ে বিসিবির বিভিন্ন সিদ্ধান্তকে বৃদ্ধাঙুলি দেখিয়ে এসেছেন মিস্টার সেভেন্টি ফাইভ।শেষমেষ বাজিকরদের সঙ্গে যোগাযোগ রক্ষা এবং তা নিয়ে কোনো তথ্য না জানানোর অপরাধে এক বছরের নিষেধাজ্ঞা তো বিশাল এক ধাক্কাই দিয়ে গেল বাংলাদেশ ক্রিকেটকে। তবে, নিষেধাজ্ঞা থেকে ফিরে আসার পর সবাই ভেবেছিল এবার হয়তো বদলে যাবেন সাকিব।কিন্তু, সেই ভাবাতেই শেষ। মাঠের সাকিব যেমন তেমনই হোক না কেন, বিতর্ক জন্ম দিতে তার যেন কোনো জুড়ি নেই। তাই তো, শুক্রবার (১১ জুন) ডিপিএলে আবাহনীর বিপক্ষে ম্যাচে আম্পায়ারের সিদ্ধান্তের প্রতিবাদ জানাতে গিয়ে এভাবে ফুঁসে উঠলেন সাকিব আল হাসান।তবে, এতদিন সাকিবের সব কর্মকাণ্ডেই সমর্থন করার জায়গা থাকত অল্পবিস্তর। কিন্তু, এবার কোনো যুক্তিতেই তাকে সমর্থন দেওয়া যায় না বলে মত ক্রিকেট বিশ্লেষকদের।ক্রিকেটীয় দৃষ্টিকোণ থেকে কোন যুক্তি দিয়েই সাকিবের ঘটনাকে সমর্থন করা যায় না। মাঠে সাকিবের আচরণ একেবারেই অশোভন ছিলো বলে মন্তব্য করেছেন বিসিবির সাবেক পরিচালক খন্দকার জামিল উদ্দিন।তিনি বলেন, আজকে সাকিব যে ঘটনাটা ঘটাল এ বিষয়ে যে সিদ্ধান্তই হোক, ক্রিকেটীয় দৃষ্টিকোণ থেকে তা কোনোভাবেই গ্রহণ করার মতো না। সাকিবের মতো একজন খেলোয়াড়ের কাছ থেকে এমনটা গ্রহণযোগ্য না।তবে, অযথা তো আর মাঠের মধ্যে ক্ষিপ্র হয়ে উঠেননি সাকিব। আম্পায়ারের বাজে সিদ্ধান্তই তাকে প্ররোচিত করেছে অনেকাংশে। ঘরোয়া ক্রিকেটের এ আম্পায়ারিং এর মান নিয়েও প্রশ্ন অনেকদিনের। তবে, সে জায়গায় চিরকালই নিরব ক্রিকেট বোর্ড।খন্দকার জামিল উদ্দিন বলেন, একেবারে নিম্ন মানের আম্পায়ারিং হচ্ছে। বিভিন্ন দলের পক্ষে আম্পায়ারিং হচ্ছে। বিভিন্ন দলকে ফেবার করা হচ্ছে। এটা গ্রহণযোগ্য হতে পারে না। এভাবে চলতে থাকলে ঘরোয়া ক্রিকেট মুখ থুবড়ে পড়বে।  সব বিতর্ক পেছনে ফেলে আবারও মাঠের ক্রিকেট মনোযোগী হবেন সাকিব আল হাসান, এটাই এখন আশা সমর্থক থেকে ক্রিকেট বোদ্ধা সবার।",0
https://somoynews.tv/news/2021-06-11/%E0%A6%B2%E0%A6%BF%E0%A6%AD%E0%A6%BE%E0%A6%B0%E0%A6%AA%E0%A7%81%E0%A6%B2-%E0%A6%9B%E0%A7%87%E0%A7%9C%E0%A7%87-%E0%A6%AB%E0%A7%8D%E0%A6%B0%E0%A6%BF%E0%A6%A4%E0%A7%87-%E0%A6%A8%E0%A7%87%E0%A6%87%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%95%E0%A7%8D%E0%A6%B2%E0%A6%BE%E0%A6%AC%E0%A7%87-%E0%A6%89%E0%A6%87%E0%A6%A8%E0%A6%BE%E0%A6%B2%E0%A6%A1%E0%A6%BE%E0%A6%AE,"লিভারপুল ছেড়ে ফ্রিতে নেইমারের ক্লাবে উইনালডাম","খেলার সময়","খেলা"," ১১ জুন, ২০২১","N/A","নিজেদের অফসিয়াল টুইটার অ্যাকাউন্টে ১৫ সেকেন্ডের এক ভিডিও দিয়ে উইনালডামকে স্বাগত জানায় ফরাসি জায়ান্টরা।","লিভারপুল থেকে ফ্রি ট্রান্সফারে জর্জিনিও উইনালডামকে দলে ভিড়িয়েছে পিএসজি। ৩ বছরের চুক্তিতে এই ডাচ মিডফিল্ডারকে দলে নিয়েছে প্যারিসের ক্লাবটি। নেইমার-এমবাপ্পেদের সঙ্গে এখন থেকে তাকেও দেখা যাবে মাঠ মাতাতে।সাবেক লিভারপুল ফুটবলারের কাছ থেকে মৌখিক সম্মতি পেলেও মেডিক্যাল সম্পন্ন হয়ে চূড়ান্ত চুক্তিতে সইয়ের আগেই উইনালডামকে দ্বিগুণ পারিশ্রমিক প্রস্তাব করে পিএসজি। বার্সেলোনার মতোই তিনবছরের জন্য চুক্তির প্রস্তাব দেয়। আর তাতেই বার্সেলোনার পরিবর্তে উইনালডামের নতুন ঠিকানা হয় পিএসজি।নিজেদের অফসিয়াল টুইটার অ্যাকাউন্টে ১৫ সেকেন্ডের এক ভিডিও দিয়ে উইনালডামকে স্বাগত জানায় ফরাসি জায়ান্টরা।বার্সেলোনার মুখের গ্রাস কেড়ে নেওয়া এই ডাচ ফুটবলারকে মৌসুম পিছু সাড়ে ৯ মিলিয়ন ইউরো পারিশ্রমিক দেবে পিএসজি। ক্লাবের ওয়েবসাইটকে উইনালডাম জানিয়েছেন, ‘পিএসজিতে চুক্তিবদ্ধ হওয়া আমার কাছে নতুন চ্যালেঞ্জ। আমি ইউরোপের সেরা স্কোয়াডে যোগদান করছি। আর এখানে যোগ দিয়ে আমি আমার সব লক্ষ্য এবং দায়বদ্ধতা পূরণ করতে চাই।’ডাচ ফুটবলার আরও বলেন, ‘সম্প্রতি পিএসজি প্রমাণ করেছে যে তারা কতটা শক্তিশালী এবং আমিও বিশ্বাস রেখেছি। অনুরাগীদের সমর্থনে আমরা আরও শীর্ষে পৌঁছাতে পারব বলেই আমার বিশ্বাস।’আরও পড়ুন: মাঠেই লাথি মেরে স্ট্যাম্প ভাঙলেন সাকিবএকজন ইউটিলিটি মিডফিল্ডারের পাশাপাশি ২০২০-২১ চোট-আঘাতে জর্জরিত মৌসুমে লিভারপুলের হয়ে সেন্টার-ব্যাক হিসেবেও প্রমাণ দিয়েছেন উইনালডাম। লিলের কাছে লিগ ওয়ান হাতছাড়া হওয়ার পর স্কোয়াড আরও শক্তিশালী করতে উদ্যোগী হয়েছে ২০১৯-২০ চ্যাম্পিয়ন্স লিগের ফাইনালিস্টরা। মধ্যমনি নেইমারের সঙ্গে আরও তিন বছরের চুক্তি বাড়িয়ে নিয়েছে।সূত্র: স্কাই স্পোর্টস",0
https://somoynews.tv/news/2021-06-11/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E0%A6%95%E0%A7%8D%E0%A6%B7%E0%A6%AE%E0%A6%BE-%E0%A6%9A%E0%A6%BE%E0%A6%87%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"ক্ষমা চাইলেন সাকিব","খেলার সময়","খেলা"," ১১ জুন, ২০২১","N/A","মাঠের অনাকাঙ্ক্ষিত ঘটনায় ম্যাচ শেষ হতেই অনুতপ্ত হয়ে সামাজিক যোগাযোগমাধ্যমে ক্ষমা চেয়েছেন সাকিব।","মিরপুরে আবাহনী-মোহামেডান ম্যাচে অনাকাঙ্ক্ষিত ঘটনা ঘটেছে। শুক্রবার (১১ জুন) আবাহনীর ব্যাটিংয়ের পঞ্চম ওভারে বল হাতে তুলে নেন সাকিব আল হাসান। ওভারের পঞ্চম বলটিই আঘাত হানে আবাহনী অধিনায়ক মুশফিকুর রহিমের প্যাডে। আম্পায়ার আউট না দেওয়ায় প্রতিক্রিয়া দেখাতে গিয়ে লাথি মেরে স্ট্যাম্প ভেঙে ফেলেন বিশ্বসেরা অলরাউন্ডার।সাকিবের মতো এতবড় সুপারস্টারের এমন অক্রিকেটীয় ঘটনায় সমালোচনার জন্ম দিয়েছে। তাই ম্যাচ শেষ হতেই অনুতপ্ত হয়ে সামাজিক যোগাযোগমাধ্যমে ক্ষমাও চেয়েছেন সাকিব।আরও পড়ুন: মাঠেই লাথি মেরে স্ট্যাম্প ভাঙলেন সাকিবনিজের ফেসবুক পেজে সাকিব লিখেছেন, প্রিয় অনুসারীরা, আমি গভীরভাবে দুঃখ প্রকাশ করছি। আমি আমার মেজাজ ধরে রাখতে পারিনি। ম্যাচটি যারা দেখেছেন, বিশেষ করে যারা বাড়ি থেকে ম্যাচটি দেখেছেন তাদের কাছে দুঃখ প্রকাশ করছি। আমার মতো অভিজ্ঞ খেলোয়াড়ের উচিত হয়নি এভাবে প্রতিক্রিয়া জানানো।তিনি আরও লেখেন, কখনও কখনও এমনটা হয়ে যায়। এই মানবিক ভুলের জন্য আমি দল, পরিচালনা কমিটি, টুর্নামেন্টের অফিসিয়ালস এবং সাংগঠনিক কমিটির কাছে ক্ষমা চাই। আশা করি ভবিষ্যতে আর এর পুনরাবৃত্তি করবো না। ধন্যবাদ, আপনাদের ভালোবাসি।",0
https://somoynews.tv/news/2021-06-11/%E0%A6%95%E0%A7%8B%E0%A6%AA%E0%A6%BE-%E0%A6%86%E0%A6%AE%E0%A7%87%E0%A6%B0%E0%A6%BF%E0%A6%95%E0%A6%BE%E0%A6%B0-%E0%A6%86%E0%A7%9F%E0%A7%8B%E0%A6%9C%E0%A6%A8-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%B0%E0%A6%BE%E0%A7%9F-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%B0%E0%A6%BE%E0%A7%9F%E0%A7%87-%E0%A6%95%E0%A7%8B%E0%A6%AA%E0%A6%BE%E0%A6%B0-%E0%A6%AD%E0%A6%BE%E0%A6%97%E0%A7%8D%E0%A6%AF-%E0%A6%A8%E0%A6%BF%E0%A6%B0%E0%A7%8D%E0%A6%A7%E0%A6%BE%E0%A6%B0%E0%A6%A3-%E0%A6%B9%E0%A6%B2%E0%A7%8B,"আদালতের রায়ে কোপার ভাগ্য নির্ধারণ","খেলার সময়","খেলা"," ১১ জুন, ২০২১","N/A","কোভিড-১৯ এর প্রকোপ ব্রাজিলে আরও বেশি। স্বাগতিক দলসহ অন্যান্য কয়েকটি দলের খেলোয়াড়রাও এত খারাপ পরিস্থিতিতে টুর্নামেন্ট আয়োজনের সিদ্ধান্তে সমালোচনা করেছিলেন। খেলা বন্ধের বিষয়ে মত ছিল অনেকের। বিষয়টি আদালত পর্যন্ত গড়ায়।","দক্ষিণ আমেরিকার সেরা ফুটবল প্রতিযোগিতা কোপা আমেরিকার এবারের আয়োজক ছিল যৌথভাবে কলম্বিয়া ও আর্জেন্টিনা। কিন্তু কলম্বিয়ায় সরকার বিরোধী আন্দোলন চলায় এবং করোনা পরিস্থিরি অবনতি ঘটায় আয়োজক হিসেবে বাদ পড়ে আর্জেন্টিনা। এরপর ব্রাজিলে কোপা আয়োজনের সিদ্ধান্ত নেয় কনমেবল। কিন্তু সে দেশেও কোপা শুরু হওয়া নিয়ে চরম অনিশ্চয়তা দেখা দেয়।কারণ সেই কোভিড-১৯ এর প্রকোপ ব্রাজিলে আরও বেশি। স্বাগতিক দলসহ অন্যান্য কয়েকটি দলের খেলোয়াড়রাও এত খারাপ পরিস্থিতিতে টুর্নামেন্ট আয়োজনের সিদ্ধান্তে সমালোচনা করেছিলেন। খেলা বন্ধের বিষয়ে মত ছিল অনেকের। বিষয়টি আদালত পর্যন্ত গড়ায়।তবে করোনভাইরাস মহামারি সত্ত্বেও ব্রাজিলে কোপা আমেরিকার আয়োজন করতে কোনো অসুবিধা হবে না বলেই জানিয়েছেন নেইমারের দেশের সর্বোচ্চ আদালত। প্রতিযোগিতাটি বন্ধ করার আদেশ চেয়ে করা তিন আবেদনের দুটি খারিজ করে দিয়েছেন আদালত। তৃতীয় আবেদনটিও আদালত খারিজ করে দেবে বলে ধারণা করা হচ্ছে।দেশটির প্রধান বিচারপতি লুইজ ফাক্স জানিয়েছিলেন, তারা এই মামলার গুরুত্ব বিচার করে ১১ সদস্যের বেঞ্চ গঠন করছেন। বৃহস্পতিবার (১০ জুন) এই বেঞ্চেই কোপা আমেরিকা বন্ধ করার আবেদনের বিরুদ্ধে রায়। অসাধারণ এক ভার্চুয়াল শুনানিতেই ব্রাজিলে কোপা আমেরিকার ভাগ্য নির্ধারিত হয়।ভার্চুয়াল অধিবেশনে, সর্বোচ্চ আদালতের ১১ জন বিচারপতি আপিলের বিরুদ্ধে সিদ্ধান্ত নেন। করোনার জেরে দ্বিতীয় সর্বাধিক মৃত্যু হওয়া দেশে কোপা আয়োজন করা মানে সাধারণ মানুষের স্বাস্থ্য নিয়ে ঝুঁকি নেওয়া। এমনই অভিযোগে বোলসোনারো সরকারের বিরোধিতায় টুর্নামেন্ট বয়কটের ডাক দিয়েছিলেন ব্রাজিল ফুটবলাররা। তবে আদালত টুর্নামেন্টকে সবুজ সংকেত দেওয়ার পাশাপাশি সরকারকে অতিরিক্ত নিরাপত্তা ব্যবস্থা নেওয়ার নির্দেশ দিয়েছেন।সব কিছু ঠিক থাকলে ব্রাজিল ও ভেনেজুয়েলার মধ্যকার ম্যাচ দিয়ে মাঠে গড়াতে যাচ্ছে কোপা আমেরিকার ৪৭তম আসর। বাংলাদেশ সময় আগামী সোমবার (১৪ মে) ১০ দলের প্রতিযোগিতাটি মাঠে গড়াবে। সূত্র: মার্কা ডট কম",0
https://somoynews.tv/news/2021-06-11/%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE%E0%A6%B0-%E0%A6%85%E0%A6%A6%E0%A7%8D%E0%A6%AD%E0%A7%81%E0%A6%A4-%E0%A6%A4%E0%A6%BF%E0%A6%A8-%E0%A6%B6%E0%A6%B0%E0%A7%8D%E0%A6%A4!,"অস্ট্রেলিয়ার অদ্ভুত তিন শর্ত!!","খেলার সময়","খেলা"," ১১ জুন, ২০২১","N/A","বাংলাদেশ সফরে আসছে অস্ট্রেলিয়া ক্রিকেট দল। ইতোমধ্যে প্রাথমিক দলও ঘোষণা করেছে তারা। তবে বাংলাদেশে আসা নিয়ে অদ্ভুত তিন শর্ত জুড়ে দিয়েছে দেশটি।","সামনেই টি-টোয়েন্টি বিশ্বকাপ। তার আগে বাংলাদেশ সফরে আসছে অস্ট্রেলিয়া ক্রিকেট দল। ইতোমধ্যে প্রাথমিক দলও ঘোষণা করেছে তারা। তবে বাংলাদেশে আসা নিয়ে অদ্ভুত তিন শর্ত জুড়ে দিয়েছে দেশটি।শর্তগুলো হল-১. ইমিগ্রেশন ছাড়াই বিমানবন্দর দিয়ে বাংলাদেশে প্রবেশ করতে দিতে হবে অস্ট্রেলিয়ার সব খেলোয়াড়ের। এরপর বাসে করে তারা সরাসরি চলে যাবে হোটেলে। এমন শর্তের পেছনে ক্রিকেট অস্ট্রেলিয়ার যুক্তি মহামারি করোনা!২. পরের শর্ত হলো, অস্ট্রেলিয়া দলের জন্য পুরো একটি হোটেলই বুকিং করতে হবে। বাইরের কোনো অতিথি বা গ্রাহক সেই হোটেলে অবস্থান করতে পারবে না। যতদিন অস্ট্রেলিয়া দল হোটেলে অবস্থান করবে ততদিন সেই হোটেলের দরজা অন্য গ্রাহকদের অন্য বন্ধ রাখতে হবে।৩. সব খেলা একই ভেন্যুতে সম্পন্ন করতে হবে।এদিকে ক্রিকেট অস্ট্রেলিয়ার এমন তিন শর্তে কিছুটা বিব্রত ও বিরক্ত বাংলাদেশ ক্রিকেট বোর্ড। রয়েছে চিন্তায়ও। কারণ করোনার কারণে ভেন্যু বাছাইয়ের সুযোগ কম। তাছাড়া গত কয়েক মাসে 'হোম অব ক্রিকেট’ খ্যাত মিরপুরের শেরেবাংলা জাতীয় স্টেডিয়ামের ওপর বেশ চাপ যাচ্ছে। তাই চট্টগ্রামের জহুর আহমেদ চৌধুরী স্টেডিয়ামে সিরিজের একাধিক ম্যাচ আয়োজনের পরিকল্পনা নিয়েছিল বিসিবি।জানা গেছে, অস্ট্রেলিয়া তাদের দাবিতে অনড়। তাই আলোচনা করে এই ব্যাপারে সিদ্ধান্ত নেবে বিসিবি।প্রসঙ্গত আসন্ন বাংলাদেশ সফরে রিয়াদ বাহিনীর বিপক্ষে পাঁচটি টি-টোয়েন্টি খেলবে অস্ট্রেলিয়া। জুলাইয়ে বাংলাদেশে পা রাখবে টিম অস্ট্রেলিয়া। সিরিজ মাঠে গড়াবে আগস্টে।",0
https://somoynews.tv/news/2021-06-11/%E0%A6%AE%E0%A6%BE%E0%A6%A0%E0%A7%87%E0%A6%87-%E0%A6%B2%E0%A6%BE%E0%A6%A5%E0%A6%BF-%E0%A6%AE%E0%A7%87%E0%A6%B0%E0%A7%87-%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA-%E0%A6%AD%E0%A6%BE%E0%A6%99%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%95%E0%A6%BF%E0%A6%AC,"মাঠেই লাথি মেরে স্ট্যাম্প ভাঙলেন সাকিব","খেলার সময়","খেলা"," ১১ জুন, ২০২১","N/A","নিষেধাজ্ঞা থেকে ফিরে ঢাকা প্রিমিয়ার লিগে সাত ম্যাচ খেলেও এখন পর্যন্ত একটি হাফসেঞ্চুরি পাননি সাকিব আল হাসান। কিন্তু এবার আরেক কাণ্ড করে বসলেন তিনি। লাথি মেরে স্ট্যাম্প ভাঙলেন বিশ্ব সেরা অল রাউন্ডার।"," শুক্রবার (১১ জুন) চিরপ্রতিদ্বন্দ্বী আবাহনীর বিপক্ষে মাঠে নামে মোহামেডান।এদিন, সাকিব ও মাহমুদুল হাসানের (৩০) ব্যাটিংয়ে মোহামেডান নির্ধারিত ২০ ওভারে ৬ উইকেট হারিয়ে ১৪৫ রান সংগ্রহ করেছে। এই রানে জিততে গেলে মোহামেডানকে পুরনো ইতিহাস পাল্টাতে হবে।১৪৬ রানের লক্ষ্যে খেলতে নেমে ৯ রানেই ৩ উইকেট হারিয়ে চিরপ্রতিদ্বন্দ্বী মোহামেডানের বিপক্ষে রীতিমতো ধুঁকতে থাকে আবাহনী। নাজমুল হোসেন শান্ত আর মুশফিকুর রহিম দলকে বিপদ থেকে বাঁচাতে চেষ্টা করছেন।আবাহনীর তখন ৩ উইকেটে ২১ রান। পঞ্চম ওভারে বল হাতে তুলে নেন সাকিব আল হাসান। ওভারের পঞ্চম বলটিই আঘাত হানে আবাহনী অধিনায়ক মুশফিকুর রহিম প্যাডে। সাকিব এলবিডব্লিউয়ের আবেদন করেন, কিন্তু আম্পায়ার তাতে অনড়।কিন্তু এরপরই বিতর্কিত এক কাণ্ড ঘটিয়ে বসেন মোহামেডান অধিনায়ক। আম্পায়ারের সিদ্ধান্তে অসন্তুষ্ট সাকিব রাগে ক্ষোভে উইকেটে লাথি মেরে ননস্ট্রাইকের উইকেট ভেঙে ফেলেন। সাকিব ওখানেই থামেননি। গালিগালাজ দিতে দিতে মাঠ থেকে বেরিয়ে যান। আবাহনী ড্রেসিংরুম থেকে বেরিয়ে আসেন কোচ খালেদ মাহমুদ সুজন।সাকিবকে টেনে নিজেদের ড্রেসিংরুমে নিয়ে আসার চেষ্টা করেন। ওখানে চলে দুই দলের কথার লড়াই। পরের ওভার শেষে ফের স্টাম্প তুলে আছাড়ও মারেন সাকিব!আবাহনী-মোহামেডান ম্যাচের উত্তেজনা ছাপিয়ে আলোচনায় এখন সাকিব আল হাসানের এ কাণ্ড! এমন আচরণের জন্য বাংলাদেশের সুপারস্টার এ ক্রিকেটারকে শৃঙ্খলাভঙ্গের শাস্তির মুখে পড়তে হতে পারে এমন আশঙ্কাও করা হচ্ছে। ",2
https://somoynews.tv/news/2021-06-11/%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE-%E0%A6%95%E0%A6%BE%E0%A6%9F%E0%A6%BF%E0%A7%9F%E0%A7%87-%E0%A6%AB%E0%A7%87%E0%A6%B0%E0%A6%BE-%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%AA%E0%A6%BE%E0%A6%B0%E0%A6%9B%E0%A7%87-%E0%A6%A8%E0%A6%BE-%E0%A6%9C%E0%A7%8D%E0%A6%AC%E0%A6%B2%E0%A7%87-%E0%A6%89%E0%A6%A0%E0%A6%A4%E0%A7%87,"নিষেধাজ্ঞা কাটিয়ে ছন্দে ফিরতে পারছেন না সাকিব","খেলার সময়","খেলা"," ১১ জুন, ২০২১","N/A","ব্যাটিং নিয়ে কাজ করা প্রয়োজন মত বিশ্লেষকদের","সব ফরম্যাট মিলিয়ে শেষ ৯ ম্যাচে তুলেছেন মাত্র ৯২ রান! সাকিব আল হাসানের নামের পাশে এমন পরিসংখ্যান বড্ড বেমানান। এত লম্বাসময় নম্বর সেভেন্টি ফাইভের ফর্মহীনতা, তার ক্রিকেট গুরু নাজমুল আবেদীন ফাহিমের কাছেও অপ্রত্যাশিত।কোথাও একটা বড় সমস্যা হচ্ছে বলে মন্তব্য এই বিশ্লেষকের। টানা বায়োবাবলে থাকায় মানসিক চাপটাও নাকি কুড়ে কুড়ে খাচ্ছে সাকিবকে। সমস্যা সমাধানে বিরতি নিয়ে একান্তে নিবিড় প্রশিক্ষণের পরামর্শ ফাহিমের।এক বছরের নিষেধাজ্ঞা কাটিয়ে ময়না মাঠে ফিরেছে, পুরোপুরি ছন্দে ফেরাটা তো সময়ের ব্যাপার মাত্র। এমনটা ভেবেছে কমবেশি সবাই। বঙ্গবন্ধু টি-টোয়েন্টি কাপে বল হাতে চেনারূপ, তবে উইলোবাজিতে অনুজ্জ্বল-অধারাবাহিক সাকিব। উইন্ডিজের বিপক্ষে ওয়ানডেতে সিরিজ সেরা হয়ে বার্তা দিয়েছিলেন রাজা ফিরছেন শিগগিরই। এরপর আইপিএল থেকে ডিপিএল, টি-টোয়েন্টি কিংবা মাঝে লঙ্কানদের বিপক্ষে তিন ওয়ানডে খেলেও কাটেনি জুজু। কোনোভাবেই কথা শুনছে না এই বিশ্বসেরার ব্যাট।চোখের সামনে সাকিবকে বিশ্বসেরা হয়ে উঠতে দেখেছেন। তার নাড়ি-নক্ষত্রও জানা আছে। তাই এত লম্বা সময় এই অলরাউন্ডারের ব্যাটিং সত্ত্বাকে ভুগতে দেখা অপ্রত্যাশিত নাজমুল আবেদিন ফাহিমের কাছে। সাকিবের কাঁধে জেঁকে বসা বায়োবাবলের ধকলটাও চিন্তার কারণ।নাজমুল আবেদিন ফাহিম বলেন, আমি বলেছিলাম প্রথম চার-পাঁচটা ম্যাচ সময় লাগবে। তারপর ছন্দে ফিরে আসবে। সাকিব নিষেধাজ্ঞা থেকে ফিরে এসে প্রথম বঙ্গবন্ধু টি-টোয়েন্টি খেলল। সেখানে ও মোটামুটি খেলল। আমি দেখেছি ও যখন গ্রাউন্ডে খেলেছে তখন ২০-২৫ রান পেয়েছে। কিন্তু যখন টপ খেলতে গেছে তখন আউট হয়েছে।নিষেধাজ্ঞা কাটিয়ে ফেরার আগ দিয়ে বিকেএসপির দুই গুরুর সান্নিধ্যে ফিটনেস আর টেকনিক নিয়ে নিবিড় প্রশিক্ষণ করেছেন সাকিব। ব্যাড প্যাচটা কাটাতে আবারও বিরতি নিয়ে নিরবচ্ছিন্ন অনুশীলনের পরামর্শ ফাহিমের।ফাহিম বলেন, বেশ কয়েকটা ম্যাচ সামনে আছে, এর মধ্যে ও ফিরে আসতে পারবে কিনা? আশা করছি ফিরে আসতে পারবে। তা যদি না হয়, তাহলে তাকে কিছুটা বিরতি দিয়ে ওর ব্যাটিং নিয়ে কিছু কাজ করতে হবে। নিশ্চয় কোথাও কোনো সমস্যা হচ্ছে, তা না হলে এত লম্বা সময় রান না করে থাকা প্লেয়ার সাকিব আল হাসান না।আর যাই হোক, যেভাবেই হোক টি-টোয়েন্টি বিশ্বকাপের আগেই সাকিবের সত্যিকারের ফেরাটা ভীষণ দরকার। তা না হলে যে ভুগতে হবে গোটা টাইগার ইউনিটকেই।",0
https://somoynews.tv/news/2021-06-11/%E0%A6%A4%E0%A7%81%E0%A6%B0%E0%A6%B8%E0%A7%8D%E0%A6%95%E0%A6%95%E0%A7%87-%E0%A6%B6%E0%A6%95%E0%A7%8D%E0%A6%A4-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AA%E0%A6%95%E0%A7%8D%E0%A6%B7-%E0%A6%AD%E0%A6%BE%E0%A6%AC%E0%A6%9B%E0%A7%87-%E0%A6%87%E0%A6%89%E0%A6%B0%E0%A7%8B%E2%80%99%E0%A6%B0-%E0%A6%B8%E0%A7%8D%E0%A6%AC%E0%A6%BE%E0%A6%97%E0%A6%A4%E0%A6%BF%E0%A6%95-%E0%A6%87%E0%A6%A4%E0%A6%BE%E0%A6%B2%E0%A6%BF,"তুরস্ককে শক্ত প্রতিপক্ষ ভাবছে ইউরোর স্বাগতিক ইতালি","খেলার সময়","খেলা"," ১১ জুন, ২০২১","N/A","পূর্ণ পয়েন্ট নিয়ে মাঠ ছাড়তে চায় তুরস্ক","উদ্বোধনী ম্যাচে তুরস্কের বিপক্ষে মাঠে নামছে ইতালি। ২০১৮ রাশিয়া বিশ্বকাপে কোয়ালিফাই করতে না পারার লজ্জা ভুলে, নতুন শুরুর প্রত্যয় ইতালিয়ানদের। এদিকে জায়ান্ট বধ করে আসরে শুভসূচনা করতে মরিয়া তুর্কিরা। ম্যাচটি শুরু হবে আজ শুক্রবার দিবাগত রাত বাংলাদেশ সময় রাত ১টায়। এ ম্যাচে গ্যালারিতে বসে খেলা উপভোগের সুযোগ পাচ্ছে প্রায় ১৬ হাজার দর্শক।ইতালিয়ানরা যেন ফ্রন্টলাইনার। করোনাভাইরাস মহামারিতে ইউরোপের প্রথম বিপর্যস্ত জাতি তারা। এবার ইউরোপের ফুটবল মহাযজ্ঞ ইউরো চ্যাম্পিয়নশিপও শুরু তাদের ঘর থেকেই। যে ভাইরাস কোণঠাসা করেছিল, তাকে চ্যালেঞ্জ জানিয়ে দেড় বছরের মধ্যে সবচেয়ে বড় জনসমাগম হতে যাচ্ছে রোমের স্তাদিও অলিম্পিকোতে।দীর্ঘদিন পর আন্তর্জাতিক টুর্নামেন্টের মঞ্চে ওঠার আগে আবেগাপ্লুত ইতালি দল। ২০১৮ রাশিয়া বিশ্বকাপের বাছাইপর্ব থেকে ছিটকে পড়ার দুঃস্মৃতি তাড়িয়ে বেড়ায় আজ্জুরিদের। সুইডেনের কাছে হেরে বিদায়ের সে দৃশ্য ৪ বারের বিশ্বচ্যাম্পিয়নদের ফুটবল সম্ভ্রমেই যে আঘাত হেনেছিল। এবার তা পুনরুদ্ধার করতে হবে, যে করেই হোক। এই এক সংকল্প নিয়ে নামছে মানচিনির দল।ইতালি ফুটবল দলের কোচ রবার্তো মানচিনি বলেন, সময়ের সঙ্গে সঙ্গে সবকিছু আবার ভালো হচ্ছে। সবার মুখে হাসি ফোটাতে চাই আমরা। খেলার মধ্য দিয়ে সবাইকে বিনোদন দিতে চাই। সবকিছু দিয়ে চেষ্টা করব। শুরুটা সবসময়ই কঠিন। আমাদের মানসিকভাবে নির্ভার থাকতে হবে।আর দলের অধিনায়ক জর্জিও কিয়েল্লিনি বলেন, আন্তর্জাতিক আসরে মাঠে নামতে মুখিয়ে আছি। মিলানে সুইডেনের কাছে হারটা আমাদের এখনও কাঁদায়। আমরা সেটা ভুলতে পারব না। তবে এই কয়েকটা বছরে সেই হতাশা একটু একটু করে কাটিয়ে উঠেছি।অধিনায়ক ঠিকই বলেছেন। আজ্জুরিদের খারাপ সময় অতীতেই মিলিয়ে গেছে। ইউরোর বাছাইপর্বের ১০ ম্যাচেই জয় আর সব মিলিয়ে সবশেষ ২৭ ম্যাচে অপরাজিত থাকার রেকর্ড সঙ্গী করে মাঠে নামছে তারা। যার মধ্যে শেষ ৮টি ম্যাচ তারা জিতেছে কোনো গোল হজম না করেই। রবার্তো মানচিনি কোচের দায়িত্ব নেওয়ার পর ইতালির ডিফেন্স যেন আরও দুর্ভেদ্য। তার অধীনে ৩২ ম্যাচের ২০টিতে গোল হজম করেনি আজ্জুরিরা। ডোনারুমা, বোনুচ্চি, কিয়েল্লিনিদের নিয়ে ইস্পাত কঠিন ইতালির ডি-বক্স। গোল স্কোরিংয়ের মূল দায়িত্বটা থাকবে সেন্টার ফরোয়ার্ড ইমোবিলের কাঁধে।জর্জিও কিয়েল্লিনি বলেন, আমাদের প্রস্তুতি ভালো। আমরা ফিট, আত্মবিশ্বাসী আর টুর্নামেন্ট নিয়ে রোমাঞ্চিত। চ্যালেঞ্জগুলো সবাই জানে। তুরস্ক শক্ত প্রতিপক্ষ। ইউরোর মতো আসরে কোনো কিছুই সহজ না।রক্ষণনির্ভর দল তুরস্কও। ইউরোর বাছাইয়ে মাত্র ৩ গোল হজম করেছে তারা। তুরস্ক দলের বেশ কিছু খেলোয়াড় আছেন, যারা ইতালির ঘরোয়া লিগ সিরি আ'য় খেলেন। তাই প্রতিপক্ষের সহজাত ধরন আর কন্ডিশন সবই চেনা তাদের। ৪-১-৪-১ ফর্মেশনে জায়ান্ট বধের স্বপ্নে বিভোর তুর্কিরা।তুরস্কের মিডফিল্ডার হাকান কালহানোগলু বলেন, এটা আমাদের জন্য অনেক বড় ম্যাচ। বিশেষ করে আমার কাছে। ইতালিতে আমার ক্লাব সতীর্থদের বিপক্ষেই খেলব। ওরা বড় দল। কিন্তু আমাদের দলটাও ভালো। আশা করি, ৩ পয়েন্ট নিয়ে মাঠ ছাড়তে পারব।দলের কোচ সেনল গানস বলেন, আমরা এমন একটা ম্যাচ খেলতে যাচ্ছি যেটা কঠিন, আবার এক দিক থেকে ভাবলে সহজ দিকও আছে। প্রতিপক্ষের শক্তি আর দুর্বলতা সম্পর্কে আমরা জানি। বৈশ্বিক টুর্নামেন্টে ইতালির ইতিহাস জানি। নিজেদের পরিকল্পনা নিয়ে আমি কিছু বলব না। মাঠে ছেলেদের পারফরম্যান্সের দেখার অপেক্ষায় আছি।এর আগে ১০ দেখায় কখনোই তুরস্কের কাছে হারেনি ইতালি। জিতেছে ৭টিতে। মেজর ইউরোপীয় টুর্নামেন্টে ২০০০ সালের ইউরোতে একবারই মুখোমুখি হয়েছিল দু’দল। আসরের উদ্বোধনী ম্যাচে সেবার ২-১ গোলে জেতে ইতালি।",0

https://somoynews.tv/news/2021-06-13/%E0%A6%8F%E0%A6%AC%E0%A6%BE%E0%A6%B0-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%AD%E0%A7%8D%E0%A6%AF%E0%A6%BE%E0%A6%9F-%E0%A6%A8%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A6%A8-%E0%A6%AA%E0%A7%87%E0%A6%B2-%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95,"এবার বাংলাদেশে ভ্যাট নিবন্ধন পেল ফেসবুক","তথ্য ও প্রযুক্তি ডেস্ক","বিজ্ঞান ও প্রযুক্তি"," ১৩ জুন, ২০২১","N/A","ফেসবুকের তিনটি প্রতিষ্ঠান তাদের আয়ারল্যান্ডের ঠিকানা ব্যবহার করে নিবন্ধন নিয়েছে","বাংলাদেশে সরাসরি ভ্যাট সংক্রান্ত সেবা পেতে ব্যবসায় নিবন্ধন নম্বর (বিআইএন) নিয়েছে বিশ্বখ্যাত সামাজিক যোগাযোগ মাধ্যম ফেসবুক। রোববার (১৩ জুন) ঢাকা দক্ষিণ ভ্যাট কমিশনারেট থেকে অনাবাসী প্রতিষ্ঠান হিসেবে বিআইএন পেল জনপ্রিয় সামাজিক যোগাযোগমাধ্যমটি, যা ভ্যাট নিবন্ধন হিসেবে পরিচিত।তিনটি পৃথক বিআইএন নিবন্ধন পেতে শনিবার (১২ জুন) অনলাইনে আবেদন করেছিল ফেসবুক। এর আগে সরাসরি ভ্যাট সংক্রান্ত সেবা পেতে গত ২৩ মে বিআইএন নেয় বিশ্বখ্যাত জনপ্রিয় সার্চ ইঞ্জিন গুগল। এরপর ভ্যাট নিবন্ধন নেয় অ্যামাজন ও নেটফ্লিক্স। এবার সে তালিকায় যোগ হলো ফেসবুক।ফেসবুক, গুগল, ইউটিউব, নেটফ্লিক্স ও মাইক্রোসফটের মতো আন্তর্জাতিক প্রযুক্তি সংস্থাগুলোকে সরাসরি নিবন্ধন নেওয়ার সুযোগ দিল জাতীয় রাজস্ব বোর্ড (এনবিআর)। এজন্য সরাসরি ভ্যাটের যাবতীয় সুবিধা দেওয়ার জন্য বিধি সংশোধন করেছে প্রতিষ্ঠানটি।বাংলাদেশের ভ্যাট আইন অনুসারে, ভ্যাট পরিশোধের ক্ষেত্রে স্থানীয় ভ্যাট এজেন্ট থাকতে হবে। ভ্যাট নিবন্ধন পেতে এবং ভ্যাট রিটার্ন জমা দেওয়ার জন্য সংস্থাগুলো ২০১৯ সাল থেকে বিভিন্ন ধরনের সমস্যার সম্মুখীন হচ্ছিল। তাই ভ্যাট আইন অনুসারে সরাসরি এই সেবা পাওয়ার বিষয়ে তাদের পক্ষ থেকে দাবি ছিল। কিন্তু আইনি জটিলতার কারণে বিদেশি সংস্থাগুলোকে ভ্যাটের সেবা পেতে ভ্যাট এজেন্ট নিয়োগ করতে হয়।কিন্তু ভ্যাট দেওয়ার বিষয়ে সরাসরি সেবা নিতে আগ্রহ প্রকাশ করে সংস্থাগুলো। এজন্য এনবিআরকে বেশ কয়েকটি চিঠিও দেয় তারা। তবে বাংলাদেশে স্থায়ী অফিস না থাকায় বিষয়টি এতদিন ঝুলে ছিল।জানা গেছে, ভ্যাট নিবন্ধন নেওয়ার সময় গুগল ও আমাজনের মতো ফেসবুকও ব্যাংক হিসাব, ট্রেড লাইসেন্স ও আয়-ব্যয়ের হিসাবের তথ্য জানিয়েছে।ঢাকা দক্ষিণ ভ্যাট কমিশনারেট সূত্রে জানা গেছে, ফেসবুকের তিনটি প্রতিষ্ঠান তাদের আয়ারল্যান্ডের ঠিকানা ব্যবহার করে নিবন্ধন নিয়েছে। প্রতিষ্ঠান তিনটি হচ্ছে- ফেসবুক আয়ারল্যান্ড লিমিটেড, ফেসবুক পেমেন্টস ইন্টারন্যাশনাল ও ফেসবুক টেকনোলজিস আয়ারল্যান্ড লিমিটেড। এখন থেকে এই তিনটি প্রতিষ্ঠানই নিয়মিত ভ্যাট রিটার্ন দাখিল করবে এবং ভ্যাটের অর্থ পরিশোধ করবে।প্রসঙ্গত, গুগল, আমাজন, ফেসবুকসহ অনাবাসী প্রতিষ্ঠানগুলো (যাদের এ দেশে স্থায়ী কার্যালয় নেই) এ দেশে বিজ্ঞাপন প্রচারসহ নিজেদের নানা ধরনের সেবা দিয়ে থাকে। এসব সেবা নিয়ে গ্রাহকেরা ক্রেডিট কার্ড বা অন্য কোনো উপায়ে ব্যাংকের মাধ্যমে অর্থ পরিশোধ করে থাকেন। তখন ব্যাংক কর্তৃপক্ষ স্বয়ংক্রিয়ভাবে ১৫ শতাংশ ভ্যাট কেটে রাখেন। ভ্যাট কেটে না রাখলে বাংলাদেশ ব্যাংক বিদেশে ওই প্রতিষ্ঠানের অর্থ পাঠানোর অনুমতি দেয় না।",0
https://somoynews.tv/news/2021-06-13/%E0%A6%AC%E0%A7%87%E0%A6%9C%E0%A6%B8%E0%A7%87%E0%A6%B0-%E0%A6%B8%E0%A6%BE%E0%A6%A5%E0%A7%87-%E0%A6%AE%E0%A6%B9%E0%A6%BE%E0%A6%95%E0%A6%BE%E0%A6%B6%E0%A7%87-%E0%A6%AF%E0%A7%87%E0%A6%A4%E0%A7%87-%E0%A6%95%E0%A6%A4-%E0%A6%96%E0%A6%B0%E0%A6%9A-%E0%A6%B9%E0%A6%AC%E0%A7%87-,"বেজসের সঙ্গে মহাকাশে যেতে কত খরচ হবে?","বাংলার সময় ডেস্ক","বিজ্ঞান ও প্রযুক্তি"," ১৩ জুন, ২০২১","N/A","টেক্সাসের ভ্যান হর্ন শহরে ব্লু অরিজিনের কার্যালয় থেকে ২০ জুলাই ফ্লাইটটি মহাকাশে যাবে","১১ মিনিটের জন্য মহাকাশে যাবেন মার্কিন ইন্টারনেট উদ্যোক্তা এবং অ্যামাজনের প্রধান নির্বাহী (সিইও) জেফ বেজস। সাব অরবিটাল স্পেস ট্রিপে নিয়ে যাবেন আরও কয়কেজন নভোচারী। এজন্য খরচ পড়বে ২ কোটি ৮০ লাখ ডলার। গেল মাসেই টিকিটের নিলামের ব্যবস্থা করেছিল অ্যামাজান। তখনও কেউ জানতেন না, খোদ মহাকাশ গবেষণা প্রতিষ্ঠান ব্লু অরিজিনের প্রতিষ্ঠাতা জেফ বেজস আর তার ভাই মার্ক বেজসও যাবেন নিউ শেফার্ড রকেটে করে এই অভিযানে।ব্লু অরিজিনের বিক্রয় প্রধান আরিয়ানে কর্নেল জানান, লাইভ স্ট্রিমিংয়ের সময় ১৫৯টি দেশ থেকে ৭ হাজার ৬০০ মানুষ নিবন্ধন করেছিলেন। শনিবারের (১২ জুন) নিলামে অংশও নিয়েছিলেন অনেকে। তবে নিলামে কে জিতেছেন, সেটি এখনো প্রকাশ করা হয়নি। টেক্সাসের ভ্যান হর্ন শহরে ব্লু অরিজিনের কার্যালয় থেকে ২০ জুলাই ফ্লাইটটি মহাকাশে যাবে।রকেট নির্মাতা প্রতিষ্ঠান ব্লু অরিজিন প্রতিষ্ঠিত হয় ২০০০ সালে। গেল এক দশকের সবচেয়ে দুর্দান্তভাবে নিউ শেফার্ড রকেট তৈরি করেছে প্রতিষ্ঠানটি। ৬০ ফুট উচ্চতার এ রকেট আর ক্যাপসুল সিস্টেমটিই পাড়ি দেবে মহাকাশে। ২০১৫ সাল থেকে ক্রু ছাড়া পরীক্ষামূলকভাবে ১৫টি ফ্লাইট পরিচালনা করেছে নিউ শেফার্ড। এবারই প্রথম স্বাধীন এ মহাকাশযান মানুষ নিয়ে যাবে মহাকাশে। সাধারণ মানুষের কাছে টিকিট বিক্রি করাই ছিল কোম্পানির লক্ষ্য। পৃথিবী থেকে ৬২ মাইল ওপরে উঠবে নিউ শেফার্ড। মানুষ দেখবে মহাকাশ। আন্তর্জাতিকভাবে মহাশূন্যের আগে এই উচ্চতাই সর্বোচ্চ। যদিও যুক্তরাষ্ট্র এটি ৫০ মাইল নির্ধারণ করে দিয়েছে।নিলাম থেকে পাওয়া অর্থ চলে যাবে ব্লু অরিজিন ক্লাব ফর ফিউচারে। তরুণ শিক্ষার্থীদের বিজ্ঞান, প্রযুক্তি, প্রকৌশল ও গণিতে শিক্ষা দেয় প্রতিষ্ঠানটি। ভার্জিন গ্যালাটিক কিংবা স্পেস এক্সের টিকিটের চেয়ে নিউ শেফার্ডের টিকিটের দাম অনেক বেশি। মহাকাশ অভিযানের জন্য ব্লু অরিজিন ৬০০ টিকিট বিক্রি করেছে ২ থেকে আড়াই লাখ টাকায়।ইলন মাস্কের স্পেস এক্স তো অরবিটাল ট্রিপের জন্য অভিনব উদ্যোগ নিয়েছে। তার ট্রিপে স্পেসে মানুষের থাকার ব্যবস্থা থাকবে। থাকতে পারবেন আন্তর্জাতিক স্পেস স্টেশনেও। এতে খরচ পড়তে পারে ৫ কোটি ৫০ লাখ ডলার।সূত্র: সিএনএন",0
https://somoynews.tv/news/2021-06-12/%E0%A6%AC%E0%A6%A8%E0%A7%8D%E0%A6%A7-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%89%E0%A6%87%E0%A6%A8%E0%A7%8D%E0%A6%A1%E0%A7%8B%E0%A6%9C-%E0%A7%A7%E0%A7%A6--%E0%A6%86%E0%A6%B8%E0%A6%AC%E0%A7%87-%E0%A6%93%E0%A6%8F%E0%A6%B8-%E0%A7%A7%E0%A7%A7,"বন্ধ হচ্ছে উইন্ডোজ ১০, আসবে ওএস-১১","আন্তর্জাতিক ডেস্ক","বিজ্ঞান ও প্রযুক্তি"," ১২ জুন, ২০২১","N/A","২০২৫ সালে উইন্ডোজ ১০-এর সাপোর্ট বন্ধ করাসহ চলতি মাসেই ওএস-১১ (অপারেটিং সিস্টেম) লঞ্চের ইঙ্গিত দিয়েছে মাইক্রোসফট। সংস্থার সদ্য প্রকাশিত ‘উইন্ডোজ লাইফ সাইকেল ফ্যাক্ট শিটে’ বলা হয়েছে, ১৪ অক্টোবর ২০২৫-এর পর নতুন কোনও আপডেট কিংবা সিকিউরিটি প্যাচ বাজারে আনা হবে না।"," তবে উইন্ডোজ ১০ রিলিজ করার পর মাইক্রোসফট জানিয়েছিল, আর নতুন কোনো সফটওয়্যার ভার্সনের দিকে তারা ঝুঁকবে না। কিন্তু সেই ঘোষণা থেকে সরে গিয়ে গত সপ্তাহেই উইন্ডোজ ১১ লঞ্চের ঘোষণা করা হয়৷এর আগে মাইক্রোসফটের সিইও সত্য নাদেলা ও ডিভাইস চিফ প্যানোস পনয় ওএস-এর ‘নতুন জেনারেশন’ আনার কথা জানিয়েছেন। গত কয়েক দশকে মাইক্রোসফট উইন্ডোজের যেসব আপডেট এনেছে, নতুন ভার্সনে তা সবকিছুকে ছাপিয়ে যাবে বলে জানান তারা।ধারণা করা হচ্ছে, মাইক্রোসফট ২০২৫ পর্যন্ত সময় বেঁধে দিলেও ওএস ১০-এর সময়সীমা আরও কিছুটা বাড়বেই। কারণ ব্যাখ্যা করতে গিয়ে তারা উইন্ডোজ ৭-কে টেনে এনেছেন। সেবার গ্রাহকদের একটা বড় অংশ ওএস ৭-কে ছেড়ে ১০-এ ঝুঁকতে অনেকটা সময় নিয়েছিলেন। তাই এবারও তাদের নতুন অপারেটিং সিস্টেমে যেতে অতিরিক্ত সময় দেবে মাইক্রোসফট। টেক দুনিয়ায় এমনটাই আন্দাজ করা হচ্ছে। সূত্র: ইন্ডিয়ান এক্সপ্রেস, দ্য ওয়াল
 ",1
https://somoynews.tv/news/2021-06-12/%E0%A7%A7%E0%A7%A7-%E0%A6%AE%E0%A6%BF%E0%A6%A8%E0%A6%BF%E0%A6%9F%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%9D%E0%A7%81%E0%A6%81%E0%A6%95%E0%A6%BF-%E0%A6%A8%E0%A7%87%E0%A6%AC%E0%A7%87%E0%A6%A8-%E0%A6%9C%E0%A7%87%E0%A6%AB-%E0%A6%AC%E0%A7%87%E0%A6%9C%E0%A6%B8!,"১১ মিনিটের জন্য মৃত্যুঝুঁকি নেবেন বেজোস!","বাণিজ্য ডেস্ক","বিজ্ঞান ও প্রযুক্তি"," ১২ জুন, ২০২১","N/A","বিশ্বের শীর্ষ ধনীদের মধ্যে অন্যতম তিনি। ঝুঁকি নিয়েছেন মহাকাশ যাবেন, সেখানে থাকবেন ১১ মিনিট।","চাইলে কি না পারেন ধনকুবের জেফ বেজোস? যেকোনো কিছুর মালিকই হতে পারেন তিনি। ব্যক্তিগত উড়োজাহাজে পুরো পৃথিবী আর মহাকাশযানে পুরো মহাকাশ উড়ে বেড়াতে পারেন তিনি। যেকোনো দ্বীপ কিনে নিতে পারেন অনায়াসে। ৬৫ হাজার বুগেতি শিরন গাড়ি কেনার ক্ষমতা আছে তার, যেখানে মাত্র ৫০০ গাড়ি বানানো হচ্ছে। কোনো কিছুই তার জন্য অসম্ভব না। অথচ তিনি ঝুঁকি নিয়েছেন মহাকাশ যাবেন, সেখানে থাকবেন ১১ মিনিট।ঝুঁকিপূর্ণ এ সিদ্ধান্তের পেছনে রহস্য কী?উত্তরটা কিছুটা অস্বাভাবিক। মহাকাশে ভ্রমণ রীতিমতো বিপদজনক। জেফ বেজোসের এ ঝুঁকি না নিলেও চলতো। তার প্রতিষ্ঠিত মহাকাশ গবেষণা প্রতিষ্ঠান ব্লু অরিজিন গেল ১ দশকে বেশ ভালো অগ্রগতি দেখিয়েছে। তৈরি করেছে নিউ শেফার্ড রকেট, এরইমধ্যে কয়েকবার পরীক্ষামূলকভাবে ফ্লাইট পরিচালনা করেছে এ রকেট।জেফ বেজোস আর তার ভাই মার্ক বেজোস নিলামে জিতেছেন। প্রথম ক্রুসহ নিউ শেফার্ড নিয়ে মহাকাশ অভিযানে যাবেন তারা।স্বাধীনভাবে পরিচালিত হবে এই সাব অরবিটাল রকেট আর স্পেসক্রাফট সিস্টেম। যারা টিকিট কিনবেন, তাদেরও নিয়ে যাওয়া হবে। কিন্তু পুরো যাত্রাটা মোটেও ঝুঁকিমুক্ত নয়। মহাকাশে পৌঁছানোর পর স্পেসক্রাফটে থাকা সব মানুষের জীবন থাকবে অনিশ্চয়তায়।স্পেস ফ্লাইটের কথা মাথায় আসলেই ভাবা হয়, একটি মহাকাশযান পৃথিবীর চারপাশে ঘুরছে, মহাকাশে ভাসছে। জেফ বেজোস আর তার ভাই এ কাজ করছেন না। তারা সরাসরি উপরে যাবেন আর নিচে নেমে আসবেন। মাত্র ১১ মিনিটে করবেন এ কাজ।অরবিটাল ফ্লাইট আর সাবঅরবিটাল ফ্লাইটের পার্থক্য অনেক। ব্লু অরিজিনের ফ্লাইট পৃথিবীর থেকে ৬২ মাইল উপরে যাবে। অরবিটাল রকেটগুলো ঘণ্টায় ১৭ হাজার মাইল পর্যন্ত ওড়ার সক্ষমতা রাখে। সাব অরিটাল রকেটগুলো কম পাওয়ার আর স্পিডে চলে। যে কারণে দুর্ঘটনার সুযোগ কম।নিউ শেফার্ডের সাব অরবিটাল ফ্লাইট ঘণ্টায় ২ হাজার ৩০০ মাইল স্পিডে যাবে। সরাসরি উপরে উঠবে, যতক্ষণ পর্যন্ত না জ্বালানির বেশিরভাগটাই শেষ হয়ে যায়। এরপর রকেট থেকে ক্রু ক্যাপসুল আলাদা হয়ে যাবে। যাত্রীরা কিছুক্ষণের জন্য নিজেদের ওজন অনুভব করবেন না। এরপর স্পেস ক্যাপসুলটি প্যারাসুট ছেড়ে দেবে। প্যারাসুটগুলো ঘণ্টায় ২০ মাইল বেগে নিচে নামতে থাকবে পৃথিবীতে পৌঁছানোর আগ পর্যন্ত। রকেট নিজের মতো উড়ে নিচে নামতে থাকবে।ব্লু অরিজিনের নিউ শেফার্ড ক্যাপসুল স্বাধীন একটি মহাকাশযান, এটি পরিচালনার জন্য কোনো পাইলটের প্রয়োজন নেই।ঝুঁকি কম থাকলেও একেবারে যে নেই, তাও না। কারণ পৃথিবীর কক্ষপথ অতিক্রম করে আবার ফিরে আসলে মহাকাশযানের বাহ্যিক তাপমাত্রা সাড়ে ৩ হাজার ডিগ্রি ফারেনহাইটে পৌঁছাবে। অতিরিক্ত গতি আর উচ্চতার কারণে ঝুঁকি থেকেই যাচ্ছে।স্পেসস্যুট ছাড়া ৫০ হাজার ফিট উপরে কোনো মানুষ বাঁচতে পারে না। আর বেজোস সেখানে ৩ লাখ ৫০ হাজার ফিট উপরে থাকবেন। তবে অক্সিজেন মাস্ক থাকায় খুব বেশি সমস্যাও হবে না।সব ধরনের নিরাপত্তা ব্যবস্থা নিয়েই বেজোস উড়বেন আকাশে। সফল মহাকাশ অভিযান পরিচালনার জন্য মৃত্যুঝুঁকি নিতেও প্রস্তুত তিনি। যদিও পরীক্ষামূলকভাবে ফ্লাইট পরিচালনার সময় ভয়াবহ কোন দুর্ঘটনার শিকার হয়নি মহাকাশযানগুলো।",0
https://somoynews.tv/news/2021-06-12/%E0%A6%B9%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%95%E0%A7%8B%E0%A6%9F%E0%A6%BF-%E0%A7%AC%E0%A7%A6-%E0%A6%B2%E0%A6%BE%E0%A6%96-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A6%95%E0%A6%BE%E0%A6%B0%E0%A7%80%E0%A6%B0-%E0%A6%A4%E0%A6%A5%E0%A7%8D%E0%A6%AF!,"হ্যাকারদের হাতে দুই কোটি ৬০ লাখ আইডির তথ্য!","আন্তর্জাতিক","বিজ্ঞান ও প্রযুক্তি"," ১২ জুন, ২০২১","N/A","হ্যাকিংয়ের জন্য এ সময় হ্যাকাররা বিশ্বের বড় বড় ওয়েবসাইটগুলোকে টার্গেট করেছিল। এ তালিকায় আছে আমাজন, ওয়ালমার্ট, ইবে, ফেসবুক, টুইটার, অ্যাপল, ড্রোপবক্স এবং লিঙ্কডইন।","গত দুই বছরে আমাজন,ফেসবুক, অ্যাপল এবং ই-বে’র প্রায় দুই কোটি ৬০ লাখ আইডির তথ্য চুরি হয়েছে। চুরি হওয়া তথ্যের মধ্যে ছিল মেইল, পাসওয়ার্ড ও ব্যক্তিগত তথ্য। হ্যাকারদের এমন কাণ্ডের খবর প্রকাশ করেছে ফক্সনিউজ অনলাইন।প্রকাশিত প্রতিবেদনে বলা হয়, ২০১৮ থেকে ২০২০ এই দুই বছরে হ্যাকাররা উইন্ডোজভিত্তিক কম্পিউটার ব্যবহারকারীদের অ্যাকাউন্টে প্রবেশ করে প্রায় ১.২ টেরাবাইট ব্যক্তিগত তথ্য চুরি করেছে। হ্যাকাররা এ কাজের জন্য ট্রোজান-টাইপের মালওয়্যার ব্যবহার করেছিল। ফলে প্রায় ১০ লাখ ওয়েবসাইটের দুই কোটি ৬০ লাখ ব্যবহারকারীর সব তথ্য চুরি হয়ে গেছে।হ্যাকিংয়ের জন্য এ সময় হ্যাকাররা বিশ্বের বড় বড় ওয়েবসাইটগুলোকে টার্গেট করেছিল। এ তালিকায় আছে আমাজন, ওয়ালমার্ট, ইবে, ফেসবুক, টুইটার, অ্যাপল, ড্রোপবক্স এবং লিঙ্কডইন।এদিকে নর্ড-লকার তাদের এক গবেষণা প্রতিবেদনে বলেছে, যে মালওয়্যারের মাধ্যমে এই হ্যাকিং করা হয়েছে তা পাঠানো হয়েছে ইমেইল এবং ‘বেআইনি কিছু সফটওয়্যার’-এর মাধ্যমে। এর মধ্যে আছে অ্যাডোবি-২০১৮, উইন্ডোজ ক্র্যাকিং টুল এবং বেশ কিছু গেমসের ক্র্যাকড সিস্টেম। যেসব ডাটা চুরি করা হয়েছে তার মধ্যে আছে ২০০ কোটি কুকিজ এবং ৬৬ লাখ ফাইল, ১০ লাখ ছবি, ৬ লাখ ৫০ হাজার শব্দ ও পিডিএফ ফাইল।প্রতিবেদনে আরও বল হয়, চুরি যাওয়া এসব ডাটাবেজের মধ্যে রয়েছে ৩০ লাখ টেক্সট ফাইল, ৯ লাখ ছবি এবং কমপক্ষে ৬ লাখ ওয়ার্ড ফাইল। নর্ড-লকার বলেছে, আরও উদ্বেগের বিষয় হলো, অনেক মানুষ তাদের পাসওয়ার্ড, ব্যক্তিগত তথ্য নোট হিসেবে এবং অন্য স্পর্শকাতর তথ্য জমা রাখতে ব্যবহার করেন নোটপ্যাড। তাও আক্রান্ত হয়ে যাওয়ার ভয় আছে।",0
https://somoynews.tv/news/2021-06-11/%E0%A6%AA%E0%A7%8D%E0%A6%B0%E0%A6%BE%E0%A6%A5%E0%A6%AE%E0%A6%BF%E0%A6%95-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87%E0%A6%93-%E0%A6%A5%E0%A6%BE%E0%A6%95%E0%A6%AC%E0%A7%87-%E0%A6%AA%E0%A7%8D%E0%A6%B0%E0%A7%8B%E0%A6%97%E0%A7%8D%E0%A6%B0%E0%A6%BE%E0%A6%AE%E0%A6%BF%E0%A6%82-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%B8%E0%A7%81%E0%A6%AF%E0%A7%8B%E0%A6%97--%E0%A6%AA%E0%A6%B2%E0%A6%95,"প্রাথমিক বিদ্যালয়েও থাকবে প্রোগ্রামিং শিক্ষার সুযোগ: পলক","নিজস্ব প্রতিবেদক","বিজ্ঞান ও প্রযুক্তি"," ১১ জুন, ২০২১","N/A","২০৪১ সালের মধ্যে উন্নত দেশের রূপকল্প বাস্তবায়নে জ্ঞাননির্ভর ও প্রযুক্তি নির্ভর কার্যক্রম জোরদারের আহ্বান জানিয়েছেন আইসিটি প্রতিমন্ত্রী। বলেন, এ কারণেই প্রোগ্রামিংকে সরকার গুরুত্ব দিচ্ছে।","২০২২ সাল থেকে দেশের প্রাথমিক বিদ্যালয়ে প্রোগ্রামিং শিক্ষা চালু করা হবে বলে জানিয়েছেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক। তিনি বলেন, আমাদের লক্ষ্য শহর ও গ্রামের শিক্ষার্থীদের মধ্যে বৈষম্য থাকবে না। সবাই সমান সুযোগ ও স্বপ্ন নিয়ে বেড়ে উঠবে।আইসিটি বিভাগের উদ্যোগে ‘হাই স্কুল প্রোগ্রামিং প্রতিযোগিতা ২০২১’ এর সমাপনী অনুষ্ঠানে শক্রবার (১১ জুন) তিনি এসব কথা বলেন।এ সময় ২০৪১ সালের মধ্যে উন্নত দেশের রূপকল্প বাস্তবায়নে জ্ঞাননির্ভর ও প্রযুক্তি নির্ভর কার্যক্রম জোরদারের আহ্বান জানিয়েছেন আইসিটি প্রতিমন্ত্রী। বলেন, এ কারণেই প্রোগ্রামিংকে সরকার গুরুত্ব দিচ্ছে।পলক বলেন, আওয়ামী লীগ সরকারের আমলেই এক দশক আগে ৬ষ্ঠ শ্রেণি থেকে তথ্যপ্রযুক্তি শিক্ষা চালু করা হয়েছে। যার সুফল এখন আসতে শুরু করেছে। বিশ্বের বিভিন্ন ভাষাভাষীর মধ্যে যোগাযোগ স্থাপনও সহজ হয়েছে প্রযুক্তির ব্যবহারে।তিনি বলেন, সাইবার সিকিউরিটি ও প্রোগ্রামিংয়ে বিশ্বের বিভিন্ন দেশে দক্ষ জনবলের চাহিদা দিন দিন বাড়ছে। আমরা এ সুযোগ কাজে লাগাতে বিভিন্ন পর্যায়ের শিক্ষার্থীদের প্রশিক্ষণ দেওয়া হচ্ছে। যা চতুর্থ শিল্প বিপ্লবের জন্য তরুণদের উপযোগী করে গড়ে উঠতে সহায়তা করবে বলে মনি। করোনার মধ্যেও দেশের সার্বিক কার্যক্রম প্রযুক্তির কল্যাণে চলমান রাখা গেছে।  ভার্চুয়াল আলোচনায় ড. জাফর ইকবাল বলেন, আমি চাই বাংলাদেশে বিশ্বের সবচেয়ে বড় প্রোগ্রামিং প্রতিযোগিতা হোক। করোনা পরবর্তী সময়ে অনলাইন ও অফলাইন দুই মাধ্যমে সুযোগ রেখে এমন আয়োজন করা যায়। শিক্ষার্থীদের জানা দরকার প্রোগ্রামিং করতে বিশেষ জ্ঞান থাকতেই হবে তা নয়। প্রশিক্ষণ ও দিক নির্দেশনা পেলে প্রাথমিক স্তরের প্রোগ্রামিং সাধারণ শিক্ষার্থীরাই করতে পারবে। তার মতে, সেসুযোগ সারাদেশের শিক্ষার্থীদের জন্য থাকা উচিত।এ সময় শিক্ষাবিদ অধ্যাপক মোহাম্মদ কায়কোবাদ বলেন, প্রধানমন্ত্রী শেখ হাসিনার নেতৃত্বে বর্তমান সরকার ডিজিটাল বাংলাদেশ বিনির্মাণের প্রত্যয়কে ব্যক্ত করেছেন, সে লক্ষ্য পূরণে কাজ করে যাচ্ছে তথ্য প্রযুক্তি মন্ত্রণালয়। তবে মনে রাখতে হবে বিদেশ থেকে সফটওয়্যার এনে, প্রকৌশলী বা প্রোগ্রামার এনে ডিজিটাল বাংলাদেশ গড়া যাবে না। তাই দেশে ভালো মানের প্রোগ্রামার তৈরিতে জোর দিতে হবে। এক্ষেত্রে স্কুল কলেজ পর্যায়ে প্রোগ্রামিং শিক্ষা চালু করা গেলে তা ইতিবাচক ভূমিকা রাখবে বলে মনে করি।কুইজ প্রতিযোগিতায় ৬ জন এবং প্রোগ্রামিং প্রতিযোগিতায় ৬ জন বিজয়ী হন। তাদেরকে দেশে তৈরি ল্যাপটপ এবং মোবাইল ফোনসেট পুরস্কার দেওয়া হবে।",0
https://somoynews.tv/news/2021-06-11/%E0%A6%AD%E0%A6%BF-%E0%A6%A8%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%9A%E0%A6%BF%E0%A6%AA%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0-%E0%A6%AC%E0%A6%BE%E0%A7%9C%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A7%9F-%E0%A6%B8%E0%A7%8D%E0%A6%AF%E0%A6%BE%E0%A6%AE%E0%A6%B8%E0%A6%BE%E0%A6%82,"ভি-ন্যান্ড চিপের ব্যবহার বাড়াতে চায় স্যামসাং","মহানগর ডেস্ক","বিজ্ঞান ও প্রযুক্তি"," ১১ জুন, ২০২১","N/A","মেমোরি উৎপাদন খাতে এটি হবে সবচেয়ে ছোট আকৃতির","সপ্তম প্রজন্মের ভি-ন্যান্ড চিপের ব্যবহার বাড়ানোর ব্যাপারে আগ্রহ প্রকাশ করেছে দক্ষিণ কোরিয়াভিত্তিক প্রযুক্তিপ্রতিষ্ঠান স্যামসাং ইলেকট্রনিকস। মেমোরি খাতে নিজেদের শক্ত অবস্থান ধরে রাখতে এবং সামনের দিকে এগিয়ে যাওয়ার লক্ষ্যেই এ সিদ্ধান্ত নেয়ার ব্যাপারে নিশ্চিত করেছেন প্রতিষ্ঠানটির একজন মুখপাত্র।স্যামসাংয়ের ফ্ল্যাশ মেমোরি পণ্য বিভাগের প্রধান সং জাই হুক জানান, চলতি বছরের দ্বিতীয়ার্ধে স্যামসাং সপ্তম প্রজন্মের ভি-ন্যান্ড চিপ ব্যবহারের মাধ্যমে গ্রাহকদের জন্য নতুন সলিড স্টেট ড্রাইভ (এসএসডি) উৎপাদন করবে। মেমোরি উৎপাদন খাতে এটি হবে সবচেয়ে ছোট আকৃতির।নতুন যে ড্রাইভ তৈরি করা হবে, এটির মাধ্যমে যাতে একই সঙ্গে থ্রিডি মডেলিং ও ভিডিও এডিটিংয়ের মতো ভারী কাজ করা যায়, সে লক্ষ্যেই কাজ করছে স্যামসাং। এছাড়া প্রতিষ্ঠানটি তাদের ডাটা সেন্টারে ব্যবহৃত সলিড স্টেট ড্রাইভগুলোতেও (এসএসডি) সপ্তম প্রজন্মের এই ভি-ন্যান্ড প্রযুক্তি ব্যবহারের ব্যাপারেও পরিকল্পনা নিয়েছে বলেও জানান তিনি।ভি-ন্যান্ড মূলত স্যামসাংয়ের এমন একটি প্রযুক্তি, যেখানে থ্রিডি স্ট্রাকচারের ভেতর ভার্টিক্যালি মেমোরি সেল স্থাপন করে।ইয়োনহাপ নিউজ এজেন্সির প্রতিবেদন অনুযায়ী, ২০১৩ সালে প্রযুক্তি বাজারে প্রথম প্রতিষ্ঠান হিসেবে স্যামসাং থ্রিডি ভি-ন্যান্ড মেমোরি সলিউশন বাজারজাত শুরু করে। অন্যদিকে এ-ন্যান্ড প্রযুক্তির ফ্ল্যাশ ড্রাইভ এমন এক প্রযুক্তি ব্যবস্থা, যেটি কোনো বিদ্যুৎ সংযোগ না থাকলেও তথ্য সংরক্ষণ করতে পারে।সূত্র: আইএএনএস।",0
https://somoynews.tv/news/2021-06-09/%E0%A6%A6%E0%A7%87%E0%A6%B6%E0%A7%87-%E0%A6%B9%E0%A7%87%E0%A6%BE%E0%A6%A8%E0%A7%8D%E0%A6%A1%E0%A6%BE-%E0%A6%86%E0%A6%A8%E0%A6%B2-%E0%A6%B0%E0%A7%87%E2%80%8C%E0%A6%B8%E0%A6%BF%E0%A6%82-%E0%A6%AC%E0%A6%BE%E0%A6%87%E0%A6%95-%E2%80%98%E0%A6%B8%E0%A6%BF%E0%A6%AC%E0%A6%BF%E0%A6%86%E0%A6%B0-%E0%A7%A7%E0%A7%AB%E0%A7%A6-%E0%A6%86%E0%A6%B0%E2%80%99,"দেশে হোন্ডা আনল রে‌সিং বাইক ‘সিবিআর ১৫০ আর’","আবদুল আজিজ জুয়েল","বিজ্ঞান ও প্রযুক্তি"," ৯ জুন, ২০২১","N/A","বাংলাদেশের বাজারে উন্মোচিত হলো হোন্ডার নতুন ফ্লাগশিপ রে‌সিং মোটরসাইকেল সিবিআর ১৫০ আর মডেলের ২০২১ ভার্সন। এই ভার্স‌নে ডু‌য়েল চ্যা‌নেল এ‌বিএস ও এফআই ইঞ্জিন ব্যবহার করা হ‌য়ে‌ছে।","মঙ্গলবার (০৮ জুন) রাজধানীর মিরপুর-২ নম্বর সেকশনের ৬০ রাস্তা সংলগ্ন বাইক ভ্যালিতে হোন্ডার নতুন ম‌ডেল উন্মোচন করা হয়।হোন্ডা জানিয়েছে, শহরমুখী রাইডারের সব চাহিদা পূরণ করার লক্ষেই আমাদের ডেভেলপমেন্ট টিম ‘টোটাল কন্ট্রোল’ এর কনসেপ্ট নিয়ে পুরোপুরি একটি স্পোর্ট বাইক তৈরি করার কাজটি শুরু করে। স্পোর্ট বাইক লাভারদের ক্রমবর্ধমান চাহিদা মেটাতেই এগ্রেসিভ, আকর্ষণীয়, আধুনিক, হালকা ওজনের, আরামদায়ক এবং স্পোর্টি ডিজাইনের এই সিবিআর ১৫০ আর বাইকটি বাজারে নিয়ে এসেছে হোন্ডা। নতুন এই মডেলটির সাথে যুক্ত করা হয়েছে অ্যাসিস্ট/স্লিপার ক্ল্যাচ এবং ইনভার্টেড ফ্রন্ট সাশপেনশন ফিচার।হোন্ডা সিবিআর ১৫০ আর মডেলটি ২০২১ সালের ইন্দোনেশিয়ান ভার্সন। এটি সম্পূর্ণ প্রস্তুতকৃত অবস্থায় দেশে এসেছে। 'ওন দ্যা রাইড` স্লোগানে বাইকটি দেশের বাজারে বুধবার থেকে পাওয়া যাবে।ফুল ফেয়ারড ডিজাইনে বাইকটি সাজানো হয়েছে। এতে দেয়া হয়েছে সুপার স্পোর্টস রাইডিং পজিশন। ডিওএসসি, ৪ ভাল্বস ইঞ্জিনের বাইকটিতে রয়েছে ৬ স্পিড গিয়ার ট্রান্সমিশন। বাইকটি লিকুইড কুলড ইঞ্জিনের। এতে অ্যাসিস্ট অ্যান্ড স্লিপার ক্ল্যাচ ব্যবহৃত হয়েছে।ইএফআই ইঞ্জিনের এই মডেলটির সামনের চাকায় রয়েছে আপ সাইড ডাউন সাসপেনশন। যা এটিকে প্রিমিয়াম লুক দিয়েছে। পেছনে আছে অ্যাডজাস্টেবল মনোশক অ্যাবসর্ভার।বাইকটি মাত্র ১০.৬ সেকেন্ডে শূন্য থেকে ২০০ মিটার পর্যন্ত যেতে পারে। প্রতি ঘণ্টায় ১২৭ কিলোমিটার পর্যন্ত সর্বোচ্চ গতি তুলতে সক্ষম।বিশেষ ফিচার হিসেবে বাইকটিতে আছে ডুয়েল এলইডি হেড ল্যাম্প, এলইডি ট্রেইলস ও টার্ন ইন্ডিকেটর, সম্পূর্ণ ডিজিটাল ইন্সট্রুমেন্টাল কনসোল, সফট মাফলার এবং কেলভার প্রটেক্টর।বাংলাদেশের বাজারে হোন্ডার অনুমোদিত বিক্রয় কেন্দ্রে ৫ লাখ ৩৮ হাজার টাকায় সিবিআর ১৫০আর মডেলটি পাওয়া যাবে।",0
https://somoynews.tv/news/2021-06-07/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%85%E0%A6%B6%E0%A7%8D%E0%A6%B2%E0%A7%80%E0%A6%B2-%E0%A6%9B%E0%A6%AC%E0%A6%BF-%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87--%E0%A6%AC%E0%A6%BF%E0%A6%AA%E0%A7%81%E0%A6%B2-%E0%A6%95%E0%A7%8D%E0%A6%B7%E0%A6%A4%E0%A6%BF%E0%A6%AA%E0%A7%82%E0%A6%B0%E0%A6%A3-%E0%A6%85%E0%A7%8D%E0%A6%AF%E0%A6%BE%E0%A6%AA%E0%A6%B2%E0%A7%87%E0%A6%B0,"ছাত্রীর অশ্লীল ছবি ফেসবুকে, বিপুল ক্ষতিপূরণ অ্যাপলের","আব্দুল করিম","বিজ্ঞান ও প্রযুক্তি"," ৭ জুন, ২০২১","N/A","বিশ্ববিদ্যালয়ের এক ছাত্রীর আইফোন থেকে তার অশ্লীল ছবি ও ভিডিও চুরি করে ইন্টারনেটে ছড়িয়ে দেয় অ্যাপলের ২ কর্মী। এ ঘটনায় দোষী সাব্যস্ত হওয়ায় তাদেরকে চাকরি থেকে ছাঁটাই করেছে সংস্থাটি। পাশাপাশি ওই ছাত্রীকে কোটি কোটি ডলারের আর্থিক ক্ষতিপূরণ দিতে বাধ্য হয়েছে অ্যাপল।","ঘটনার সূত্রপাত ২০১৬ সালে। যুক্তরাষ্ট্রের ওরেগনের বাসিন্দা এক বিশ্ববিদ্য়ালয়ের ছাত্রী তার আইফোনটি সারানোর জন্য সেটি অ্যাপলের মেরামত কেন্দ্রে জমা দিয়েছিলেন। পেগাট্রন নামে এক বৈদ্যুতিক সামগ্রী প্রস্তুতকারী সংস্থার থেকে কেনা ওই আইফোনটি সারানোর জন্য তা ক্যালিফোর্নিয়ায় অ্যাপলের মেরামত কেন্দ্রে পাঠানো হয়েছিল।পরে ওই সেন্টারের ২ জন কর্মী আইফোনটি সারিয়ে দিলেও তা থেকে ছাত্রীর ১০টি অশ্লীল ছবি ও ১টি অশ্লীল ভিডিও চুরি করে নেন। এরপর সেগুলো ছাত্রীর ফেসবুকে পেজে পোস্ট করে দেন তারা। আর সে কাজটি এতটাই নিখুঁতভাবে করা হয়েছিল, যাতে মনে হয় যেন ওই ছাত্রীই তা ফেসবুকে পোস্ট করেছেন।এ ঘটনায় ‘মানসিক ক্ষতির অভিযোগে অ্যাপলের বিরুদ্ধে আদালতে ৫০ লাখ ডলারের ক্ষতিপূরণের দাবি করেন ওই ছাত্রী। বিষয়টি আদালত পর্যন্ত গড়ালেও ‘ব্যবসায় সামগ্রিক ক্ষতি’ এড়ানোর জন্যই ছাত্রীটির সঙ্গে একটি গোপনীয়তার চুক্তিও করেছে অ্যাপল। ফলে এ নিয়ে কখনই মুখ খুলতে পারবেন না ওই ছাত্রী। পাশাপাশি, ক্ষতিপূরণের পরিমাণ গোপন রাখলেও তা যে কোটি কোটি ডলার অর্থমূল্যের, তেমনটাই মনে করছে ওয়াকিবহাল মহল।সূত্র: আনন্দবাজার পত্রিকা।",0
https://somoynews.tv/news/2021-05-10/%E0%A6%B0%E0%A6%B9%E0%A6%B8%E0%A7%8D%E0%A6%AF%E0%A6%AE%E0%A7%9F-%E0%A6%B8%E0%A7%8D%E0%A6%A5%E0%A6%BE%E0%A6%A8--%E0%A6%B0%E0%A6%95%E0%A7%87%E0%A6%9F%E0%A7%87%E0%A6%B0-%E0%A6%95%E0%A6%AC%E0%A6%B0%E0%A6%B8%E0%A7%8D%E0%A6%A5%E0%A6%BE%E0%A6%A8-,"রহস্যময় স্থান 'রকেটের কবরস্থান'","তানভীর হাসান","বিজ্ঞান ও প্রযুক্তি"," ১০ মে, ২০২১","N/A","চীনের লং মার্চ-৫বি ওয়াই২ রকেটটির ধ্বংসাবশেষ পৃথিবীতে ফিরে এসেছে। রোববার (৯ মে) বাংলাদেশ সময় সকাল সাড়ে ৮টার দিকে রকেটটির ধ্বংসাবশেষ মালদ্বীপের ওপর দিয়ে সেটি ভারত মহাসাগরের আরব সাগরের অংশে আছড়ে পড়ে। তবে পৃথিবীতে কোনো মহাকাশ যান বিস্ফোরণের ঘটনা এটাই প্রথম নয়। এছাড়া মহাকাশ যানের বিস্ফোরণ ঘটানো হয় নিয়ন্ত্রিতভাবে","চীনের লং মার্চ-৫বি ওয়াই২ রকেটটির ধ্বংসাবশেষ পৃথিবীতে ফিরে এসেছে। রোববার (৯ মে) বাংলাদেশ সময় সকাল সাড়ে ৮টার দিকে রকেটটির ধ্বংসাবশেষ মালদ্বীপের ওপর দিয়ে সেটি ভারত মহাসাগরের আরব সাগরের অংশে আছড়ে পড়ে। তবে পৃথিবীতে কোনো মহাকাশ যান বিস্ফোরণের ঘটনা এটাই প্রথম নয়। এছাড়া মহাকাশ যানের বিস্ফোরণ ঘটানো হয় নিয়ন্ত্রিতভাবে। এসবের ধ্বংসবাশেষ ফেলার জন্য প্রশান্ত মহাসাগরে নির্দিষ্ট জায়গাও আছে। যার নাম রকেটের কবরস্থান। যেখানে আছে প্রায় ২৬০টি রকেটের ধ্বংসবাশেষ।রকেট মহাশূন্যে পাঠানো যেমন জটিল, তেমনই এর প্রত্যাবর্তনটাও জটিল। প্রচন্ড গতি নিয়ে যখন এটি ফিরে আসে তখন ঘর্ষণে এটি বিস্ফোরিত হয়ে যায়। ফলে ছোট রকেটগুলোর কোনো অস্তিত্ব পাওয়া না গেলেও বড়গুলো বিস্ফোরণের পর ছড়িয়ে পরে পৃথিবীতে। এগুলো যাতে মানুষের ক্ষতি না করে তাই নিয়ন্ত্রিতভাবে পৃথিবীর বায়ুমণ্ডলে প্রবেশ করান বিজ্ঞানীরা। এ ক্ষেত্রে লক্ষ্য থাকে দক্ষিণ প্রশান্ত মহাসাগরের একটি এলাকা।পয়েন্ট নিমো নামের সাগর তলের সেই স্থানে ১৯৭১ সাল থেকে চলছে এই চর্চা। শায়িত আছে প্রায় ২৫০টির মত রকেটের ধ্বংসাবশেষ।নিমো শব্দের অর্থ কেউ নেই। নিমো নামক সেই স্থানটি পৃথিবীর ভূমি থেকে অনেক দূরে অবস্থিত। এর আড়াই হাজার কিলোমিটার এলাকার মধ্যেই নেই কোনো ভূ খণ্ড। তাই এখানে রকেটগুলো পরলেও কোনো সমস্যা হয় না।রকেট সায়েন্স শিক্ষার্থী শাহ জালাল জোনাক বলেন, রকেট বানানোর আগেই সিদ্ধান্ত হয়ে যায় এটি পৃথিবী আর ফিরে আসবে কি আসবে না। সেভাবেই পরিকল্পনা আগায়।তবে সবসময় পরিকল্পিতভাবে সব কিছু হয়না। গত ৬ দশকে প্রায় ৫২টি রকেট প্রত্যাবর্তন করেছে অনিয়ন্ত্রিতভাবে। যার মধ্যে রোববার আছড়ে পরেছিল চীনা রকেটটিও। গতবছরও চীনের আরেকটি রকেট পৃথিবীতে আছড়ে পড়েছিল। তাই চীনের দায়িত্বশীলতা নিয়ে এখন প্রশ্ন উঠেছে সবখানে।
 ",1
https://somoynews.tv/news/2021-05-09/%E0%A6%A6%E0%A7%80%E0%A6%B0%E0%A7%8D%E0%A6%98%E0%A6%95%E0%A7%8D%E0%A6%B7%E0%A6%A3-%E0%A6%95%E0%A6%AE%E0%A7%8D%E0%A6%AA%E0%A6%BF%E0%A6%89%E0%A6%9F%E0%A6%BE%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A7%87-%E0%A6%AE%E0%A6%BE%E0%A6%B0%E0%A6%BE%E0%A6%A4%E0%A7%8D%E0%A6%AE%E0%A6%95-%E0%A6%AF%E0%A7%87-%E0%A6%AC%E0%A6%BF%E0%A6%AA%E0%A6%A6,"দীর্ঘক্ষণ কম্পিউটার ব্যবহারে মারাত্মক যে বিপদ","আব্দুল করিম","বিজ্ঞান ও প্রযুক্তি"," ৯ মে, ২০২১","N/A","তথ্য প্রযুক্তির এ যুগে প্রায় সব ধরনের পেশা ও লেখাপড়ার কাজে কম্পিউটার ব্যবহার করতে হয়। তবে মাত্রাতিরিক্ত কম্পিউটার ব্যবহারে অনেক রকম শারীরিক সমস্যা দেখা দিতে পারে। আর দীর্ঘ সময় কম্পিউটার ব্যবহার করলে চোখের মারাত্মক বিপদ হতে পারে। বিশেষজ্ঞ চিকিৎসকরা বলছেন, কম্পিউটার ও মোবাইল ফোনের ব্যবহারে চোখের পানি শুকিয়ে যেতে পারে।","চিকিৎসকরা জানাচ্ছেন, চোখের দুইপাশে দুইটা গ্ল্যান্ড আছে। সেখান থেকে প্রতিনিয়ত পানি সিক্রেশন হচ্ছে। সিক্রেশন হয়ে আমাদের চোখে দুইটা নালি আছে, সেখান থেকে নাক দিয়ে চলে যায়। এই পানিটা সব সময় আসছে এবং পানিটাকে ধরে রাখার জন্য বাইরে থেকে একটা তৈলাক্ত সিক্রেশন হচ্ছে। এ সবকিছু মিলে যে একটা কম্পনেন্ট আছে সেটা চোখটাকে ভেজা ভেজা রাখছে। এটা একটা স্বাভাবিক প্রক্রিয়া।কিন্তু ডিজিটাল যুগে আমাদের বেশির ভাগ সময়ই ল্যাপটপ, কম্পিউটার, স্মার্ট ফোন ব্যবহার করতে হয়। এটাও চোখ শুকিয়ে যাওয়ার একটা বড় কারণ হিসেবে দেখছেন বিশেষজ্ঞরা। তাই ল্যাপটপ, কম্পিউটার স্মার্টফোন ব্যবহারের ক্ষেত্রে ২০ মিনিট করে ব্যবহার করার পরামর্শ দিচ্ছেন তারা।এক্ষেতে ২০ মিনিট ব্যবহার করার পর ২০ সেকেন্ড বা এক মিনিটের জন্য অন্যদিকে একটু দূরে বা একটু সবুজের দিকে তাকালে ভালো। আর এক থেকে দুই মিনিট চোখকে বিশ্রাম দিতে হবে।এছাড়া ল্যাপটপ, কম্পিউটার ব্যবহার করার সময় বসার লেভেল এবং কম্পিউটার রাখার লেভেলটা যেন ঠিক থাকে সেদিকে খেয়াল রাখতে হবে। পাশাপাশি পরিবেশটা খেয়াল রাখতে হবে। শুধু তাই নয়, সেন্ট্রাল এসিতে থাকা বা নরমাল পরিবেশে বসে কাজ করলে সেটিও দেখার রাখতে হবে। কারণ সেন্ট্রাল এসিতে থাকার ফলে চোখটা শুকনা হয়ে যায়। সবকিছু মেনে সর্তকতা অবলম্বন করতে হবে। ",0
https://somoynews.tv/news/2021-05-08/%E0%A6%AE%E0%A6%99%E0%A7%8D%E0%A6%97%E0%A6%B2%E0%A6%97%E0%A7%8D%E0%A6%B0%E0%A6%B9%E0%A7%87-%E0%A6%B0%E0%A7%87%E0%A6%95%E0%A6%B0%E0%A7%8D%E0%A6%A1-%E0%A6%B9%E0%A6%B2%E0%A7%8B-%E0%A6%AE%E0%A6%BF%E0%A6%B7%E0%A7%8D%E0%A6%9F%E0%A6%BF-%E0%A6%97%E0%A7%81%E0%A6%A8%E0%A6%97%E0%A7%81%E0%A6%A8-%E0%A6%B6%E0%A6%AC%E0%A7%8D%E0%A6%A6,"মঙ্গলগ্রহে রেকর্ড হলো মিষ্টি গুনগুন শব্দ","আব্দুল করিম","বিজ্ঞান ও প্রযুক্তি"," ৮ মে, ২০২১","N/A","মঙ্গলগ্রহে রোভার পারসিভের‍্যান্স পাঠিয়েছে মার্কিন মহাকাশ সংস্থা নাসা। সেই সঙ্গে পাঠানো হয়েছে হেলিকপ্টার ইনজেনুইটি। পৃথিবীর বাইরে এই প্রথম অন্য কোনো গ্রহে সফলভাবে উড়েছে হেলিকপ্টার। মিনি হেলিকপ্টারটি পঞ্চমবার সফলভাবে নিজের উড়ান সম্পন্ন করেছে। এবার সেই হেলিকপ্টারের উড়ানের শব্দ, অর্থাৎ ব্লেড ঘোরার শব্দও শোনা গেছে রোভারের মাধ্যমে।","পারসেভেরেন্স রোভারের রোবট সফলভাবে মঙ্গলগ্রহের বুকে নামার পর সেখান থেকে ছবি ও ভিডিও পাঠাতে শুরু করেছে। শুক্রবার (৭ মে) নাসা জানায়, ছয় চাকার রোবট গত ৩০ এপ্রিল নতুন একটি ফুটেজ পাঠিয়েছে যার সঙ্গে একটি অডিও ট্র্যাক রয়েছে।টুইটারে মঙ্গলগ্রহের পৃষ্ঠে মিনি হেলিকপ্টার ইনজেনুইটি উড়ানোর অডিও ও ভিডিও প্রকাশ করেছে মহাকাশ সংস্থা। রাইট ব্রাদার্স ফিল্ড থেকে ১২৯ মিটার দূরে অন্য একটি এয়ার ফিল্ডে উড়েছে এটি। ১০ মিটার উচ্চতায়ও উড়তে সক্ষম হয়েছে এবং মাটিতে নামার আগে কিছু ছবিও নিয়েছে। ভিডিওটিতে মঙ্গল গ্রহের বাতাসের একটি মিষ্টি গুনগুন শব্দ শোনা গেছে।ভিডিও ফ্রেমের ডানদিকে হেলিকপ্টার ইনজেনুইটি উড়ছে তা দেখা গেছে। হেলিকপ্টারটি যখন উড়ছে, তখন বাতাসের গুনগুন শব্দ বেড়ে যাচ্ছে। এই সময়ে, হেলিকপ্টারটি ২ হাজার ৫৩৭ আরপিএম এ ঘুরতে ঘুরতে উপরে উঠে যাচ্ছে। পারসিভেরান্স রোভার-এ থাকা জেড ডিভাইসটি এই ভিডিওটি ধারণ করেছে। এই ক্যামেরার সাহায্যে আগেও অনেকগুলো ছবি এবং ভিডিও পৃথিবীতে প্রেরণ করা হয়েছে। তবে সেগুলোতে কখনও অডিও ছিল না। এবার অডিওসহ ভিডিও সামনে এলো।স্পেস এজেন্সির কর্মকর্তা ডেভিড মিমন বলেছিলেন, পৃথিবীতে পরিচালিত পরীক্ষা থেকে আমরা অনুভব করেছিলাম যে, মাইক্রোফোনটি দক্ষতার সাথে উড়ানের শব্দটি রেকর্ড করতে সক্ষম হবে। তবে মঙ্গলে হেলিকপ্টারটির ব্লেড এবং বাতাসের শব্দ শুনে আমি অবাক হয়েছি। মঙ্গলগ্রহের পরিবেশ বুঝতে, এই রেকর্ডিং কোনো সোনার খনি থেকে কম নয়।আকাশে পেন বা হেলিকপ্টার উড়লে, টেক-অফ এবং অবতরণের সময় যেমন শব্দের পার্থক্য করা যায়, ঠিক তেমনই এক্ষেত্রেও উড়ান শুরু এবং ল্যান্ডিংয়ের সময় ইনজেনুইটির ব্লেড ঘোরার শব্দের ফারাক বোঝা গেছে। একে বলা হয় ডপলার এফেক্ট।বিজ্ঞানীরা বলছেন, এই শব্দ রেকর্ড হওয়ার ঘটনা অন্যান্য গ্রহে গবেষণার ক্ষেত্রে নতুন দিগন্ত খুলে দিয়েছে। যে প্রকৌশলীরা এই হেলিকপ্টার ইনজেনুইটি তৈরি করেছেন, তারাও জানতে পেরেছেন যে পৃথিবী পৃষ্ঠের বাইরে অন্য গ্রহে হেলিকপ্টার উড়লে ঠিক কেমন শব্দ শোনা যায়। আগামী দিনে অন্যান্য উড়ানের ক্ষেত্রেও ইনজেনুইটি- এর বিভিন্ন মুহূর্তের শব্দ রেকর্ড করার পরিকল্পনা রয়েছে বলে জানিয়েছেন বিজ্ঞানীরা।প্রসঙ্গত, ১৯ এপ্রিল প্রথমবারের জন্য মঙ্গলে উড়েছিল নাসার হেলিকপ্টার ইনজেনুইটি। হেলিকপ্টারটির উড়ানের ভিডিও ধরা পড়েছিল মঙ্গলযান পারসিভেরান্স-এর ক্যামেরায়। সেখানে নাসার মাটি ছেড়ে উড়তে দেখা গিয়েছিল ইনজেনুইটিকে। মঙ্গলের মাটি থেকে প্রায় ১ তলা (১০ ফুট) উপর পর্যন্ত সোজা উপরে উঠে যায় হেলিকপ্টারটি। এরপর ধীরে ধীরে আবার নেমে আসে। মোট ৩০ সেকেন্ডের উড়ান ছিল ইনজেনুইটির।",1
https://somoynews.tv/news/2021-05-07/%E0%A6%95%E0%A6%AE%E0%A7%8D%E0%A6%AA%E0%A6%BF%E0%A6%89%E0%A6%9F%E0%A6%BE%E0%A6%B0%E0%A7%87%E0%A6%B0-%E0%A6%A4%E0%A6%A5%E0%A7%8D%E0%A6%AF-%E0%A6%8F%E0%A6%AC%E0%A6%BE%E0%A6%B0-%E0%A6%B8%E0%A6%B9%E0%A6%9C%E0%A7%87%E0%A6%87-%E0%A6%B9%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%A8%E0%A6%BE%E0%A6%97%E0%A6%BE%E0%A6%B2%E0%A7%87!,"কম্পিউটারের তথ্য এবার সহজেই হ্যাকারদের নাগালে!","আব্দুল করিম","বিজ্ঞান ও প্রযুক্তি"," ৭ মে, ২০২১","N/A","সারা বিশ্বের বহু হ্যাকার সারাক্ষণই বিভিন্ন দেশ, প্রতিষ্ঠান, সরকার ও সংস্থার ওয়েবসাইট, কম্পিউটার সিস্টেম এমনকি ব্যক্তিগত কম্পিউটারও হ্যাক করার চেষ্টা চালিয়ে যাচ্ছে।","এমন পরিস্থিতিতে আজকাল অনেকের অনলাইন অ্যাকাউন্টই কমবেশি হ্যাকিংয়ের ঝুঁকির মধ্যে থাকে। এবার সফ্টওয়্যার দুর্বলতার জেরে আরও এক ভয়ংকর হ্যাকিংয়ের ঝুঁকিতে আছে ডেল-এর ব্যবহারকারীরা।  ভারতীয় সংবাদমাধ্যম নিউজ ১৮ বাংলা জানিয়েছে, বিশ্বের অন্যতম কম্পিউটার প্রস্তুতকারী সংস্থা ডেল-এর তৈরি লক্ষাধিক ল্যাপটপ এবং ডেস্কটপের সফ্টওয়্যারে দুর্বলতা রয়েছে। যার জেরে ডেল-এর এইসব ল্যাপটপ আর ডেস্কটপে জমা থাকা তথ্য খুব সহজেই চলে যাবে হ্যাকারদের নাগালে।সম্প্রতি বিশ্বদরবারে এই তথ্যটি ছড়িয়ে দিয়েছে সেন্টিনেল ল্যাবস নামের এক সাইবার সিকিউরিটি নিয়ে গবেষণারত সংস্থা। সেন্টিনেল ল্যাবস যা বলছে, তা যদি সত্যি হয়, তাহলে যথেষ্ট আতঙ্কের কারণ আছে বলতেই হবে। এই সাইবার সিকিউরিটি সংস্থার দাবি, ডেল-এর লাখ লাখ ল্যাপটপ আর ডেস্কটপের সফ্টওয়্যারে এক বিশেষ ধরনের বাগ দেখা গিয়েছে, যা যন্ত্রের সুরক্ষাকে প্রশ্নের মুখে ফেলতে পারে। প্রি-ইনস্টলড সফ্টওয়্যারের এই বাগ যে কোনো হ্যাকারকে ডেল-এর ল্যাপটপ এবং ডেস্কটপের অ্যাডমিন অ্যাকসেস দেয়। ফলে, একটা সময়ে গিয়ে যন্ত্রের মালিকের নিজেরই আর কোনো অ্যাকসেস থাকে না, জমা থাকা সব তথ্যও চলে যায় হ্যাকারদের হাতে।সাইবার সিকিউরিটি সংস্থা এই প্রসঙ্গে ডেল কর্তৃপক্ষের দায়িত্বজ্ঞানহীনতাকেও দোষ দিয়েছে। বলেছে, ২০০৯ সালে জানানোর পরেও এই ত্রুটি নিয়ে তারা সচেতন হয়েছে দীর্ঘ ১২ বছর পরে। এখন ডেল দাবি করছে, এই ত্রুটি ঠিক করার জন্য একটা প্যাচ নিয়ে আসা হবে, কিন্তু টনক আরও আগেই নড়া উচিত ছিল!",0
https://somoynews.tv/news/2021-05-02/%E0%A6%AE%E0%A6%AE%E0%A6%BF%E0%A6%B0-%E0%A6%97%E0%A6%B0%E0%A7%8D%E0%A6%AD%E0%A7%87-%E0%A6%B8%E0%A6%BE%E0%A6%A4-%E0%A6%AE%E0%A6%BE%E0%A6%B8%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81!,"মমির গর্ভে সাত মাসের শিশু!","যোবায়ের মুরাদ","বিজ্ঞান ও প্রযুক্তি"," ২ মে, ২০২১","N/A","মমির গর্ভে সাত মাসের শিশু!","মিশরীয় মমির গর্ভে পাওয়া গেলো সাতমাসের শিশু। এই প্রথম কোনো মমির গর্ভের শিশু সন্তানের অস্তিত্ব পাওয়া গেলো। প্রথমে প্রাচীন মমি পরীক্ষা করে পোলিশ গবেষকরা বলেছিলেন, এটি সম্ভবত কোনও পুরুষ পুরোহিতের মমি। কিন্তু এটির এক্স-রে এবং কম্পিউটার পরীক্ষার পরে সম্প্রতি বিজ্ঞানীদের অবাক। তারা দেখেন, এটি সাত মাসের অন্তঃসত্ত্বা এক নারীর মমি! গবেষকেরা জানাচ্ছেন, এটিই হলো বিশ্বের প্রথম কোনও অন্তঃসত্ত্বা নারীর মমি।জানা গেছে, মমিটি ১৮২৬ সালে Warsaw পৌঁছেছিল। ওই কফিনটির উপরে খোদাই করা ছিল এক পুরোহিতের নাম। গবেষকদের পক্ষ থেকে নৃতত্ত্ববিদ ও প্রত্নতত্ত্ববিদ Marzena Ozarek-Szilke জানান, মমিটি পরীক্ষা করতে গিয়ে দেখি সেটির কোনও পুরুষাঙ্গ নেই! এদিকে স্তন আছে এবং লম্বা চুল এবং তখনই আমরা আরও পরীক্ষা-নিরীক্ষা করে নিশ্চিত হই, এটি কোনও নারীর মমি। এবং তিনি অন্তঃসত্ত্বা!  তাদের অনুমান, ওই মিশরীয় নারীর বয়স ২০-৩০ বছরের মধ্যে। গর্ভস্থ শিশুর করোটি পরীক্ষা করে তাদের মনে হচ্ছে, এর বয়স ২৬-২৮ সপ্তাহের মতো।Journal of Archaeological Science-য়ে এ সংক্রান্ত গবেষণাপত্রটি বেরিয়েছে। সেখানে বলা হয়েছে, এই মমিটি থেকে প্রাচীন মিশরে অন্তঃসত্ত্বা নারীদের কী ধরনের চিকিৎসা দেওয়া হত, তার একটা ধারণা পাওয়া যাবে।সূত্র: বিবিসি।  ",0
https://somoynews.tv/news/2021-04-30/%E0%A6%85%E0%A6%B8%E0%A6%B9%E0%A6%A8%E0%A7%80%E0%A7%9F-%E0%A6%97%E0%A6%B0%E0%A6%AE-%E0%A6%AA%E0%A7%9C%E0%A6%BE%E0%A6%B0-%E0%A6%95%E0%A6%BE%E0%A6%B0%E0%A6%A3-%E0%A6%95%E0%A7%80-,"অসহনীয় গরম পড়ার কারণ কী?","আব্দুল করিম","বিজ্ঞান ও প্রযুক্তি"," ৩০ এপ্রিল, ২০২১","N/A","তাপমাত্রা চেক করে দেখি ৩৩ ডিগ্রি, কিন্তু অনুভব হচ্ছে ৪১ ডিগ্রি সেলসিয়াস হিসেবে। অর্থাৎ গ্রীষ্মের স্বাভাবিক তাপমাত্রার চেয়ে ৮ ডিগ্রি বেশি গরম আপনাকে পুড়িয়ে দিচ্ছে এই মুহূর্তে। কেন এমন হচ্ছে? প্রতিদিন সকালে ঘুম ভেঙ্গে নিজেকে একটা চুল্লীর ভেতর আবিষ্কার করি। ঘরের ভেতর গণগণে তাপ, ফ্যানের বাতাস যেন লু হাওয়া। অদ্ভুত হচ্ছে এই সেদ্ধ হওয়ার ব্যাপারটা দিনে রাতে সবসময়ই চলছে। ঠোট ফেটে গেছে, গতকাল রক্ত বের হচ্ছিল। কিন্তু ঘাম নাই তেমন। স্রেফ মনে হচ্ছে ভেতরে সব জ্বলছে। এই যে অতিরিক্ত গরমে রীতিমত সেদ্ধ হচ্ছি আমরা, এর পেছনে সম্ভাব্য কারণগুলো নিয়ে কি ভেবেছি সেভাবে?","না, বন ধ্বংস বা গাছপালা লাগানোর অনীহা কিংবা জলাশয়-নীচু জমি ভরাট করে কংক্রিটের জঞ্জাল তৈরি ইত্যাদি সকল কারণের ব্যাপারে বলছি না আপাতত। এগুলো তো আছেই, চলতেই থাকবে আমরা নিজেদের পুরোপুরি ধ্বংস না করে ফেলা পর্যন্ত। কিন্তু গত কমপক্ষে প্রায় তিন সপ্তাহ ধরে আরেকটা ভয়াবহ ঘটনা ঘটে ঘটে চলেছে আমাদের একদম সামনেই, সেটার ব্যাপারে বরাবরের মতই নিদারুণ উদাসীন আমরা। সেটার দিকেই আপনাদের দৃষ্টি আকর্ষণ করতে চাচ্ছিলাম।বিশ্বখ্যাত ব্লুমবার্গ নিউজে গত ৮ এপ্রিল একটা খবর প্রকাশিত হয় জিএইচজিস্যাট-এর বরাত দিয়ে। সেখানে উল্লেখ করা হয়, স্যাটেলাইটের মাধ্যমে বাংলাদেশের রাজধানী ঢাকার কোনো এক অংশ থেকে পৃথিবীর উষ্ণতা বৃদ্ধিতে সবচেয়ে ক্ষতিকর ভূমিকা রাখা গ্রীনহাউজ গ্যাসগুলোর একটা, মিথেন গ্যাসের একটা বিশাল নিঃসরণ চিহ্নিত করা হয়েছে। অর্থাৎ ঢাকার কোন এক অংশ থেকে প্রচুর পরিমাণে মিথেন গ্যাস উৎপন্ন হচ্ছে যা পৃথিবীর বায়ুমন্ডলে বাংলাদেশকে এই মুহূর্তে মিথেন গ্যাসের অন্যতম প্রধান কন্ট্রিবিউটর বানিয়ে দিয়েছে।তো বায়ুদূষণ নতুন কিছু না, আমেরিকা-চীন-ব্রাজিল-ভারত তো পৃথিবীর উষ্ণতা বৃদ্ধির জন্য সবচেয়ে বেশি দায়ী। এইটা এত বড় ঘটনা কেন হচ্ছে? এমন প্রশ্ন মাথায় আসা অস্বাভাবিক না। মুশকিলটা হচ্ছে মিথেন গ্রিনহাউজ গ্যাসগুলোর মধ্যে অন্যতম প্রধান ডেডলিয়েস্ট গ্যাস, যা কিনা  গত দুই দশকে কার্বন ডাই অক্সাইড (যেটাকে উষ্ণতা বৃদ্ধির জন্য সবচেয়ে বেশি দায়ী করা হয়) এর চেয়েও ৮৪ গুণ বেশি ক্ষতি করেছে পৃথিবীর বায়ুমণ্ডলের। এই ঘ্রাণহীন বর্ণহীন গ্যাস সূর্যের যে তাপ পৃথিবীতে আসছে, সেটাকে পৃথিবীতেই ধরে রাখতে সবচেয়ে বড় ভূমিকা পালন করে, যা পৃথিবীর তাপমাত্রা বাড়িয়ে দিচ্ছে বহুগুণে এবং খুব দ্রুত। ফলে  বাড়তি তাপমাত্রা সমুদ্রপৃষ্ঠের উচ্চতা বাড়িয়ে দিচ্ছে, আমাদের মত সমুদ্র তীরবর্তী দেশের জন্য যা অনিবার্য অভিশাপ। ক্লাইমেট চেঞ্জের ফলে গ্লোবাল ওয়ার্মিং-এর মাধ্যমে এইভাবেই আমরা সমুদ্রে তলিয়ে যাওয়ার ভয়াবহ ঝুঁকিতে আছি।এখন মিথেন যেহেতু সূর্যের তাপটা পৃথিবীতে ধরে রাখে, ফলে যে স্থান থেকে প্রচুর পরিমাণে মিথেন গ্যাসের উৎপত্তি ঘটবে, সেখানে গ্রীষ্মের গরমের সময় তাপমাত্রা স্বাভাবিকের চেয়ে অনেক বেশি অনুভূত হবে। সম্ভবত ঠিক সেটাই ঘটছে এখন। জিএইচজিস্যাট-এর স্টিফেন জারমেইন জানিয়েছেন, গত ১৭ এপ্রিল তাদের হুগো স্যাটেলাইট দেখিয়েছে যে এই মুহূর্তে রাজধানী ঢাকার মাতুয়াইল ময়লার ভাগাড় থেকে প্রতি ঘণ্টায় ৪ হাজার কেজি মিথেন গ্যাস উৎপন্ন হয়ে বায়ুমণ্ডলে মিশে যাচ্ছে, যা এক লাখ ৯০ হাজার গাড়ির বায়ুদূষণের সমান দূষণ। পৃথিবীর ১২টা মিথেন এমিসন হটস্পটের একটি বাংলাদেশ অনেক আগে থেকেই ছিল, কিন্তু স্রেফ একটা স্থান থেকে এই বিপুল পরিমাণে মিথেন নিঃসরণের উদাহরণ এই মুহূর্তে খুবই বিরল। জিএইচজিস্যাট অনেকদিন ধরেই বাংলাদেশের মিথেন হটস্পট নিয়ে কাজ করছিল, এই প্রথমবারের মত তারা পিনপয়েন্ট করতে পেরেছে নির্দিষ্ট কোন জায়গা থেকে মিথেন গ্যাস নিঃসরিত হচ্ছে। এখন গ্যাসের নির্গমণ এতই শক্তিশালী যে সেটা স্যাটেলাইটে ধরা পড়ার মত যথেষ্ট, এবং মোটামুটি অন্যান্য শিল্পোন্নত দেশের চাইতেও এই ক্লাস্টার অনেক বড়।যদিও স্টিফেন জানিয়েছেন, মাতুয়াইল থেকে নিঃসরণ অনেক বড় একটা মিথেন সোর্স, কিন্তু এরপরেও এটা পুরো শহরের উপরের বায়ুমন্ডলে এমন দীর্ঘস্থায়ী এবং বিশাল মিথেন নিঃসরণ এক্সপ্লেইন করার জন্য যথেষ্ট না। তারা এই বিশাল মিথেন উৎপত্তির সবগুলো উৎস খুঁজে বের করার জন্য মনিটরিং চালিয়ে যাচ্ছেন। ১৮১ একরের মাতুয়াইল ডাম্পিং স্টেশন বা মাতুয়াইল স্যানিটারি ল্যান্ডফিলে অফিশিয়ালিই প্রতিদিন ২ হাজার ৫০০ টন বর্জ্য এনে ফেলা হয়। দুই সিটি কর্পোরেশনে বাসাবাড়ির ময়লা থেকে শুরু করে সবধরনের বর্জ্যের এপ্রোক্সিমেট এমাউন্টটা ছিল ৬ হাজার থেকে ৭ হাজার টন। এটা ২০১৮-২০১৯ সালের হিসেব।২০১৯ সালে তৎকালীন ঢাকা দক্ষিণ সিটি কর্পোরেশন বর্জ্য ব্যবস্থাপনায় একটা মহাপরিকল্পনা বাস্তবায়নের চূড়ান্ত পর্যায়ে ছিল। প্রতিদিন ৭ হাজার টনের উপরে এত পরিমাণে বর্জ্য ব্যবস্থাপনায় পর্যাপ্ত লোকবল বা ব্যবস্থা এবং জায়গা না থাকায় দক্ষিণ সিটি কর্পোরেশন সিদ্ধান্ত নিয়েছিল এই বিপুল বর্জ্য কাজে লাগাতে এবং বর্জ্য থেকে বিদ্যুৎ উৎপাদনের লক্ষ্যে ৭২৫ কোটি টাকা ব্যয়ে ‘মাতুয়াইল স্যানিটারি ল্যান্ডফিল সম্প্রসারণসহ ভূমি উন্নয়ন’ প্রকল্প বাস্তবায়ন করবে। এরজন্য ৮১ একর ভূমি অধিগ্রহণ করার কার্যক্রমও চূড়ান্ত অবস্থায় ছিল। ২০১৯ সালে এ নিয়ে একটা সংবাদে বিস্তারিত যা জানলাম-‘জানা গেছে, ডিএসসিসি এলাকা থেকে প্রতিদিন প্রায় ৩ হাজার ২০০ টন বর্জ্য উৎপাদন হচ্ছে। নতুন করে ওয়ার্ড যুক্ত হওয়ায় এর পরিমাণ আরও বেড়েছে। এদিকে বর্জ্য ফেলার স্থান মাতুয়াইল ল্যান্ডফিলেও পর্যাপ্ত সংকুলান নেই। এ অবস্থায় সব পরীক্ষা-নিরীক্ষা শেষে দক্ষিণ সিটি কর্পোরেশন মাতুয়াইলে বড় ধরনের একটি দগ্ধকরণ প্লেস নির্মাণের উদ্যোগ নিয়েছে। এতে পৃথক দুটি ভাগ থাকবে। একটিতে সাধারণ বর্জ্য এবং অন্যটিতে ইলেকট্রনিক বর্জ্য দগ্ধ করা হবে। ইলেকট্রনিক বর্জ্য পোড়ানোর পর যে নির্যাস থাকবে, তা দিয়ে কয়লা জাতীয় দ্রব্য উৎপাদন করা হবে জ্বালানির কাজে। পাশাপাশি বর্জ্য দগ্ধকরণ প্রক্রিয়ায় যে তাপ বা শক্তি উৎপাদন হবে তা থেকে বিদ্যুৎ উৎপাদন করা হবে।’তৎকালীন মেয়র সাঈদ খোকন সংসদে বাজেট বক্তৃতায় জানিয়েছিলেন, মাতুয়াইল ল্যান্ডফিল সম্প্রসারণে ভূমি অধিগ্রহণ চূড়ান্ত পর্যায়ে আছে এবং এই প্রকল্পের আওতায় ল্যান্ডফিলের বিভিন্ন অবকাঠামো নির্মাণ কাজ চলমান রয়েছে। সেক্ষেত্রে এতোদিনে সেটা বাস্তবায়ন হয়ে যাবার কথা। আর তাহলে বর্জ্য পোড়ানোর কার্যক্রমও শুরু হয়ে যাওয়ার কথা। এই বিপুল পরিমাণ বর্জ্য পোড়ানোর ফলে ঘণ্টায় ৪ হাজার কেজি মিথেন উৎপন্ন হচ্ছে কিনা বা এর পেছনে অন্য কোনো কারণ আছে কিনা এগুলো বিস্তারিত তদন্ত ও নীরিক্ষা খুব জরুরি। কারণ মাতুয়াইল বর্জ্য ব্যবস্থাপনা কেন্দ্রে জাইকার সহায়তায় অন্যান্য গ্রিনহাউজ গ্যাস নিঃসরণ নিয়ন্ত্রণে রাখার ব্যবস্থা থাকলেও কি পরিমাণ মিথেন গ্যাস উৎপন্ন হচ্ছে সেটার ডাটা রাখা হয় না।পরিবেশমন্ত্রী ব্লুমবার্গকে জানিয়েছেন, মাতুয়াইল থেকে বিপুল পরিমাণে মিথেন নিঃসরণের ব্যাপারে তিনি জেনেছেন এবং ইতিমধ্যে একটা টেকনিক্যাল কমিটি গঠন করেছেন বিস্তারিত জানার জন্য এবং কিভাবে এই মিথেন নিঃসরণ কমানো যায় সে ব্যাপারে পদক্ষেপ নিতে। কমিটির এক মাসের মধ্যে বিস্তারিত প্রতিবেদন দেবার কথা। মুশকিল হচ্ছে আমাদের দেশের তদন্ত কমিটির তদন্তে অনেকক্ষেত্রেই কয়েক জনম পেরিয়ে যায়, যথাসময়ে তদন্ত শেষ হবার মত অত্যাশ্চর্য ঘটনা ঘটলেও তদন্ত রিপোর্ট আমলে নিয়ে বাস্তবায়নের মত অসম্ভব ঘটনা প্রায় কখনই ঘটে না বললেই চলে।সেজন্য দরকার ছিল মিডিয়ার প্রেশার। পত্রিকায় খবর, নিউজ চ্যানেলে নিউজ, বিস্তারিত এবং প্রতিদিন ফলোআপ, প্রেশারে রাখা। আপনার দেশ পৃথিবীর সবচেয়ে ভয়াবহ দুর্যোগপ্রবণ দেশগুলোর একটা, গ্লোবাল ওয়ার্মিং-এ যে দেশের অর্ধেকেরও বেশি আগামী ৫০ বছরের মধ্যে ডুবে যাওয়ার আশংকার কথা উঠে এসেছে গবেষণায় বারবার, যে দেশ দুনিয়ার ১২টা মিথেন গ্যাস নিঃসরণের হটস্পট, যে দেশ শিল্পক্ষেত্রে কার্বন নিঃসরণ ইনডেক্সে ১১১টা দেশের মধ্যে ৯৫তম, যেখানে কমপক্ষে টানা ৩ সপ্তাহ ধরে স্যাটেলাইট ঘন্টায় ৪ হাজার কেজি মিথেন নিঃসরণের বিপর্যয়ের খবর জানাচ্ছে, যে মিথেন কার্বন ডাই অক্সাইডের চেয়েও ভয়াবহ। যে খবর আন্তর্জাতিক মিডিয়ায় আসছে, টানা ৩ সপ্তাহ ধরে প্রতি সপ্তাহেই একবার করে ফলো আপ করা হচ্ছে, এমনকি সেই পর্যবেক্ষণ প্রতিষ্ঠান নিরলস মনিটরিং চালিয়ে যাবে বলে ঘোষণা দিয়েছে,  সেই দেশের একটা মিডিয়াতেও এতো বড় খবরটা আসলো না, কোন সংবাদমাধ্যম এই ঘটনায় ন্যুনতম একটা রিপোর্ট করার মত গুরুত্বপূর্ণ মনে করলো না, এটা নিদারুণ হতাশার। আফসোসের।জানি অন্য আরও হাজারটা গুরুত্বপূর্ণ  ইস্যু আছে এই মুহূর্তে, কিন্তু কোনোভাবে কি তার ভেতরেও এই ইস্যুটা নিয়ে কিছু কথা বলা যায়? গ্লোবাল ওয়ার্মিং-এ সমুদ্রে দেশ ডুবে যাওয়ার আগে গণগণে তাপে যে ফুল বয়েল হয়ে যাচ্ছি আমরা, টের পাচ্ছি?",0
https://somoynews.tv/news/2021-04-30/%E0%A6%A4%E0%A6%BF%E0%A6%AE%E0%A6%BF%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%AC%E0%A6%BF%E0%A6%B7%E0%A7%9F%E0%A6%9F%E0%A6%BE-%E0%A6%95%E0%A6%A4%E0%A6%96%E0%A6%BE%E0%A6%A8%E0%A6%BF-%E0%A6%B8%E0%A6%A4%E0%A7%8D%E0%A6%AF-,"তিমির আত্মহত্যার বিষয়টা কতখানি সত্য?","আব্দুল করিম","বিজ্ঞান ও প্রযুক্তি"," ৩০ এপ্রিল, ২০২১","N/A","মানুষ বা প্রাণী আবেগে ভরপুর। প্রাণীদেরও জীবনের নানা চড়াই-উতরাই পার করেই বেঁচে থাকতে হয়। সম্প্রতি তিমির আত্মহত্যার কথা অনেক বেশি শোনা যাচ্ছে। বিজ্ঞানীদের মতে, সঙ্গীর শোকে তিমিরা আত্মহত্যা করছে। বিষয়টা কতখানি সত্য? তা নিয়ে নানা রকম মতবেদ দেখা গেছে।","তিমি সাধারণত জোড়া বেধে চলতে পছন্দ করে। নারী-পুরুষ একজন আরেকজনকে সহজে ছেড়ে যায় না। আহত হলে অন্যজন তাকে সার্বিক সহযোগিতা দেয় সারাক্ষণ। এটা তিমির সহজাত প্রবৃত্তি। তবে একজন মারা গেলে অন্যজন আত্মহত্যা করে কি-না তা বিজ্ঞানীদের মধ্যে এখনও বিভ্রান্তি অয়েছে। বিষইয়টি বলতে গেলে একপ্রকার অমীমাংসিতই।তবে দূষণ, আহত হওয়া বা অন্য কোনো কারণে তিমিদের গভীর সমুদ্র থেকে সৈকতমুখী যাত্রা করা ও নিজেকে মৃত্যুর দিকে ঠেলে দেয়ার যে প্রবণতা, তাকে ধারণাগত বৈজ্ঞানিক তত্ত্ব বা হাইপোথিসিস অনুযায়ী ‘হোয়েল স্ট্র্যান্ডিং ইভেন্ট’ বা তিমিদের আত্মহত্যা বলা হয়।তিমির আত্মহত্যার এই পরিভাষাটি ২ হাজার বছরের পুরাতন। সেই এরিস্টটলের আমল থেকে। ২০১৫ সালে বিজ্ঞানীরা দক্ষিণ চিলির পাতাগোনিয়াতে ৩৩৭টি মৃত তিমি পান। যা বিজ্ঞানীদের কাছে এখনও তিমিদের সবচেয়ে বড় আত্মহত্যার ঘটনা হিসেবে বিবেচিত।ন্যাশনাল জিওগ্রাফিক’র এক প্রতিবেদনে উল্লেখ করা হয় ঘটনাটি। সেখানে বলা হয় ডলফিন, তিমি বা অন্যান্য সামুদ্রিক প্রাণী একটি নির্দিষ্ট সময় পরপর শ্বাস নেয়ার জন্য ওপরে ওঠে আসে। আবার শিকারের জন্য তারা সাগরের অনেক গভীরে চলে যায়। এমনকি তারা এক কিলোমিটার নীচে যেয়েও শিকার ধরে আনতে পারে। কিন্তু ভারসাম্য বিঘ্নিত হলে বা যথাযথভাবে শ্বাস-প্রশ্বাস চালাতে ব্যর্থ হলে তিমিরা ধীরে ধীরে দুর্বল হয়ে পড়ে। এ সময় তারা জোয়ারের সঙ্গে সৈকতের দিকে আসতে থাকে এবং সৈকতে এসে আটকা পড়ে নিশ্চিত মৃত্যুর মুখে পড়ে। অসুস্থতার কারণে শ্বাস গ্রহণে বাধা পেয়েও তিমির মৃত্যু হয়। বিশ্বব্যাপী তিমি মৃত্যুর অর্ধেক কারণ সৈকতমুখী যাত্রা করা।এছাড়া শিপিংয়ের শব্দ দূষণসহ বেশ কিছু কারণে তিমিরা সৈকতমুখী হয় বলে বৈজ্ঞানিকভাবে প্রমাণিত। মৃত্যুর আগ পর্যন্ত অসুস্থ তিমির সঙ্গে যোগাযোগ বন্ধ করে না সুস্থ তিমিটি। সামাজিক এই দায়বদ্ধতা থেকে অসুস্থ তিমির সঙ্গে সুস্থ তিমিও সৈকতের দিকে নিজেকে নিশ্চিত মৃত্যুর দিকে নিয়ে যায়। তিমিদের এই প্রবণতাকে বিজ্ঞানীরা ‘আত্মহত্যা’ হিসেবে দেখে।",0
https://somoynews.tv/news/2021-04-29/%E0%A6%9A%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%9C%E0%A7%9F-%E0%A6%95%E0%A6%B0%E0%A6%BE-%E0%A6%AE%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%95%E0%A6%B2%E0%A6%BF%E0%A6%A8%E0%A7%8D%E0%A6%B8-%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87%E0%A6%A8,"চন্দ্রজয় করা মাইকেল কলিন্স মারা গেছেন","রাইয়ান বিন আমিন","বিজ্ঞান ও প্রযুক্তি"," ২৯ এপ্রিল, ২০২১","N/A","ক্যানসারের সঙ্গে লড়ে বুধবার (২৯ এপ্রিল) মারা যান এই মহাকাশচারী","চাঁদের বুকে প্রথম পা রাখা মানুষগুলোর মধ্যে অন্যতম মাইকেল কলিন্স মারা গেছেন। ক্যানসারের সঙ্গে লড়ে বুধবার (২৯ এপ্রিল) মারা যান এই মহাকাশচারী। মৃত্যুকালে তার বয়স হয়েছিল ৯০ বছর। খবর রয়টার্সের।

টুইটারে মাইকেল কলিন্সের অফিশিয়াল অ্যাকাউন্টে এক বিবৃতিতে কলিন্সের পরিবার বলেছে, ‘মাইক সব সময়ই নম্রতার সঙ্গে জীবনের চ্যালেঞ্জগুলো গ্রহণ করেছেন। তিনি একইভাবে তার জীবনের শেষ চ্যালেঞ্জটিও গ্রহণ করেছেন।’

তার মৃত্যুতে শোক জানিয়ে নাসা একটি বিবৃতি দিয়েছে।

নাসার ওয়েবসাইটে প্রকাশিত ওই বিবৃতিতে বলা হয়, জাতি একজন সত্যিকারের অগ্রদূত ও প্রবক্তাকে হারিয়েছে। দুই সঙ্গীকে নিয়ে সেই অভিযানে তিনি প্রথমবারের মতো চাঁদে অবতরণ করেছিলেন। এটি আমাদের জাতির জন্য একটি মাইলফলক অর্জন ছিল।

চাঁদের বুকে মানুষ প্রথম পা রেখেছিল ১৯৬৯ সালে। ওই বছরের ১৬ জুলাই মনুষ্যবাহী মহাকাশযান উৎক্ষেপণের মাধ্যমে শুরু হয় নাসার অ্যাপোলো-১১ অভিযানের চূড়ান্ত পর্ব। ২০ জুলাই চাঁদের বুকে পা রেখে ইতিহাস গড়েন এই অভিযানের তিন নভোচারীর একজন নীল আর্মস্ট্রং। 

এর কিছুপর চাঁদের বুকে দ্বিতীয় মানব হিসেবে পা রাখেন বাজ অলড্রিন। সে সময় চাঁদের চারপাশ ঘিরে কক্ষপথে মূল মহাকাশযান কমান্ড মডিউল কলাম্বিয়া নিয়ে একা চক্কর দিচ্ছিলেন মাইকেল কলিন্স। এই তিন নভোচারী আট দিন মহাকাশে কাটিয়ে ২৪ জুলাই পৃথিবীতে ফিরে আসেন।",0
https://somoynews.tv/news/2021-04-27/%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A7%A7%E0%A7%A9%E0%A7%AB-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%B8%E0%A6%BE%E0%A6%B9%E0%A6%BE%E0%A6%AF%E0%A7%8D%E0%A6%AF-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%97%E0%A7%81%E0%A6%97%E0%A6%B2%E0%A7%87%E0%A6%B0,"করোনায় বিধ্বস্ত ভারতের জন্য ১৩৫ কোটি টাকা সাহায্য ঘোষণা গুগলের","জুলফিকার জনি","বিজ্ঞান ও প্রযুক্তি"," ২৭ এপ্রিল, ২০২১","N/A","করোনাভাইরাসের তাণ্ডবে বিধ্বস্ত ভারতের জন্য ১৩৫ কোটির আর্থিক সাহায্য ঘোষণা করেছে সার্চ ইঞ্জিন জায়ান্ট গুগল।","স্বেচ্ছাসেবী সংস্থা ‘গিভ ইন্ডিয়া’ এবং ইউনিসেফ মারফত চিকিৎসা সরঞ্জাম কিনতে, যে সমস্ত সংস্থা ঝুঁকিপূর্ণ রোগীদের নিয়ে কাজ করছে, তাদের সাহায্যার্থে এবং অতিমারি নিয়ে সচেতনতা তৈরি করতেই এই টাকা ব্যয় করা হবে। খবর আনন্দবাজারের।গুগলের সিইও সুন্দর পিচাই সোমবার (২৬ এপ্রিল) টুইটারে লেখেন, ভারতে কোভিড পরিস্থিতির অবনতি হতে দেখে বিধ্বস্ত আমি। গুগল এবং গুগলের কর্মীদের তরফে গিভ ইন্ডিয়া এবং ইউনিসেফ- এর মাধ্যমে চিকিৎসা সরঞ্জাম কিনতে, ঝুঁকিপূর্ণ রোগীদের নিয়ে কাজ করা সংস্থাগুলোকে সাহায্য করতে এবং গুরুত্বপূর্ণ তথ্য সাধারণ মানুষের সামনে তুলে ধরার জন্য ১৩৫ কোটি টাকার সাহায্য দেয়া হচ্ছে।গুগলের তরফে জানানো হয়েছে যে, এই ১৩৫ কোটি টাকার মধ্যে সংস্থার সমাজসেবামূলক শাখা সংগঠন google.org-এর তরফে ২০ কোটি টাকা দেয়া হয়েছে। ‘গিভ ইন্ডিয়া’কে যে টাকা দেয়া হচ্ছে, তা দিয়ে অতিমারির প্রকোপে যে সমস্ত পরিবার ধুঁকছে, তাদের হাতে নগদ টাকা তুলে দেয়া হবে। জরুরি পরিস্থিতিতে চিকিৎসা সরঞ্জাম কিনতে, অক্সিজেনেরে জোগান বাড়াতে এবং করোনা পরীক্ষার জন্য প্রয়োজনীয় কিটের সংখ্যা বাড়াতে বাকি টাকা যাবে ইউনিসেফ-এর খাতে। এ ছাড়াও, গুগলের ৯০০ কর্মী মিলে ৩ কোটি ৭০ লাখ টাকা সাহায্য করেছেন বলে জানা গিয়েছে।",0
https://somoynews.tv/news/2021-04-25/%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A6%BF%E0%A6%82-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A6-%E0%A6%95%E0%A6%B0%E0%A6%A4%E0%A7%87-%E0%A7%AC-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6,"মোবাইল ব্যাংকিং নিরাপদ করতে ৬ পরামর্শ","আব্দুল করিম","বিজ্ঞান ও প্রযুক্তি"," ২৫ এপ্রিল, ২০২১","N/A","মোবাইল ব্যাংকিংয়ের মাধ্যমে লেনদেন করা নগদ টাকা পরিবহনকারীরা সন্ত্রাসীদের সফট টার্গেটে পরিণত হয়েছে। এছাড়া, অপরাধীচক্র প্রতারণার মাধ্যমে বিকাশসহ অন্যান্য মোবাইল ব্যাংকিং পদ্ধতি ব্যবহার করে টাকা হাতিয়ে নেয়ার ঘটনা ঘটছে। এ ধরনের দুর্ঘটনা ও ঝুঁকি এড়াতে ঢাকা মেট্রোপলিটন পুলিশ (ডিএমপি) কিছু পরামর্শ দিয়েছে।","ডিএমপি বলছে, মোবাইল ব্যাংকিংয়ের সঙ্গে সংশ্লিষ্ট কিছু এজেন্ট বা ডিস্ট্রিবিউটররা টাকা লেনদেনের নীতিমালা ও নির্দেশনাগুলো যথাযথ পালন করেন না। এ কার্যক্রমকে ব্যবহার করে বিভিন্ন অপরাধী চক্র দেশের ভেতরে ও বাইরে থেকে চাঁদাবাজি করছে। অপরিচিত কারো সঙ্গে এই মোবাইল ব্যাংকিংয়ের মাধ্যমে অর্থ লেনদেনের ক্ষেত্রে সতর্কতা অবলম্বন করার পরামর্শও দিয়েছে সিএমপি।এক্ষেত্রে ডিএমপির ছয় পরামর্শ হলো-১. এজেন্ট বা ডিস্ট্রিবিউটর নিয়োগের ক্ষেত্রে বাংলাদেশ ব্যাংকের নীতিমালা অনুসরণ করে এজেন্টদের নাম ও ঠিকানা, ব্যবসা প্রতিষ্ঠান সঠিকভাবে যাচাই-বাছাই করা।২. ঢাকা মহানগরী এলাকায় যেসব বিকাশ, ইউ ক্যাশ, মোবি ক্যাশসহ অন্যান্য মোবাইল ব্যাংকিংয়ের এজেন্ট বা ডিস্ট্রিবিউটর আছেন সেসব প্রতিষ্ঠানে উন্নতমানের সিসি ক্যামেরা (রাত্রিকালীন ছবি ধারণক্ষমতা সম্পন্ন) স্থাপন করা।৩. স্থায়ী দোকান বা ব্যবসা প্রতিষ্ঠান ছাড়া এজেন্ট নিয়োগ না করা। এছাড়াও ব্যাঙের ছাতার মতো রাস্তাঘাটে, ফুটপাতে, গাছের নীচে অস্থায়ীভাবে চেয়ার-টেবিল বসিয়ে যত্রতত্র মোবাইল ব্যাংকিং কার্যক্রম পরিচালনা না করা।৪. এজেন্ট বা ডিস্ট্রিবিউটর নিয়োগের ক্ষেত্রে বাংলাদেশ ব্যাংকের নীতিমালা অনুসরণ করে এজেন্টদের নাম ও ঠিকানা, ব্যবসা প্রতিষ্ঠান সঠিকভাবে যাচাই-বাছাই করা। আবেদনকারীদের নাম, ঠিকানা, ব্যবসা প্রতিষ্ঠানের তথ্যগুলো পুলিশের স্পেশাল ব্রাঞ্চ, কর্তৃক ভেটিং করানো।৫. মোবাইল ব্যাংকিংয়ে গ্রাহকের হিসাব খোলার আবেদনের ক্ষেত্রে নো ইয়োর কাস্টমার (কেওয়াইসি) ফরম যথাযথভাবে পূরণ বাধ্যতামূলক করা। গ্রাহকের দেওয়া তথ্যগুলো ব্যাংক কর্তৃক সঠিকভাবে যাচাই-বাছাই করে মোবাইল ব্যাংকিং কার্যক্রমের অনুমোদন দেওয়া।৬. ক্যাশ আউটের ক্ষেত্রে মোবাইল ব্যাংকিং সেন্টার থেকে যারা ক্যাশ আউট করবে (টাকা উঠাবে) তাদের ছবি, নাম-ঠিকানা, জাতীয় পরিচয়পত্র, ফোন নম্বর গ্রহণ করে প্রয়োজনীয় তথ্য রেজিস্টারে সংরক্ষণের ব্যবস্থা বাধ্যতামূলক করা হয়েছে। এ ব্যাপারে সব এজেন্টদেরকে যথাযথ প্রশিক্ষণ ও সচেতনতমূলক নির্দেশনা দেওয়া।",0
https://somoynews.tv/news/2021-04-24/%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2%E0%A7%87-%E0%A6%96%E0%A7%81%E0%A6%A6%E0%A7%87-%E0%A6%AC%E0%A6%BE%E0%A6%B0%E0%A7%8D%E0%A6%A4%E0%A6%BE-%E0%A6%AC%E0%A6%A8%E0%A7%8D%E0%A6%A7%E0%A7%87%E0%A6%B0-%E0%A6%89%E0%A6%AA%E0%A6%BE%E0%A7%9F-%E0%A6%9C%E0%A6%BE%E0%A6%A8%E0%A6%BE%E0%A6%B2-%E0%A6%AC%E0%A6%BF%E0%A6%9F%E0%A6%BF%E0%A6%86%E0%A6%B0%E0%A6%B8%E0%A6%BF,"মোবাইলে খুদে বার্তা বন্ধের উপায় জানাল বিটিআরসি","রাইয়ান বিন আমিন","বিজ্ঞান ও প্রযুক্তি"," ২৪ এপ্রিল, ২০২১","N/A","সেবার মান আরও উন্নত করতে ‘ডু নট ডিস্টার্ব বা ডিএনডি’ সেবা চালু হয়েছে","মোবাইল ফোনে খুদে বার্তার যন্ত্রণা থেকে মুক্তির উপায় জানাল বাংলাদেশ টেলিযোগাযোগ নিয়ন্ত্রণ কমিশন (বিটিআরসি)। ‘ডু নট ডিস্টার্ব বা ডিএনডি’ সেবা চালুর মাধ্যমে এখন থেকে গ্রাহকরা সিম কোম্পানির নতুন নতুন প্যাকেজ ও সেবা সম্পর্কে পাঠানো খুদে বার্তা বন্ধ করতে পারবেন।শনিবার (২৪ এপ্রিল) বিটিআরসির এক বিজ্ঞপ্তিতে বলা হয়, গ্রামীণফোনের ক্ষেত্রে *১২১ * ১১০১# ডায়াল করে, বাংলালিংকের ক্ষেত্রে *১২১ *৭ *১ *২ *১# ডায়াল করে এবং রবি ও এয়ারটেলের ক্ষেত্রে *৭# ডায়াল করলে বাণিজ্যিক প্রচারণামূলক খুদে বার্তা আসবে না।সেবার মান আরও উন্নত করতে ‘ডু নট ডিস্টার্ব বা ডিএনডি’ সেবা চালু হয়েছে। মুঠোফোনে বাণিজ্যিক প্রচারণামূলক খুদে বার্তা না পেতে চাইলে ইউএসডিডি কোড ডায়াল করে এ সেবা চালু করা যাবে বলে ওই বিজ্ঞপ্তিতে জানানো হয়েছে।বিটিআরসি বিজ্ঞপ্তিতে বলেছে, মোবাইল অপারেটরদের নিত্যনতুন সেবা সম্পর্কে জানতে বাণিজ্যিক প্রচারণামূলক খুদে বার্তা সহায়ক ভূমিকা পালন করে। তবে ক্ষেত্রবিশেষে গ্রাহকদের কাছে এ ধরনের খুদে বার্তা প্রাপ্তি বিরক্তিকর বলে প্রতীয়মান হয়।",0
https://somoynews.tv/news/2021-04-23/%E0%A6%97%E0%A7%81%E0%A6%97%E0%A6%B2-%E0%A6%AE%E0%A6%BF%E0%A6%9F%E0%A7%87-%E0%A6%AD%E0%A6%BF%E0%A6%A1%E0%A6%BF%E0%A6%93-%E0%A6%AC%E0%A7%8D%E0%A6%AF%E0%A6%BE%E0%A6%95%E0%A6%97%E0%A7%8D%E0%A6%B0%E0%A6%BE%E0%A6%89%E0%A6%A8%E0%A7%8D%E0%A6%A1-%E0%A6%AA%E0%A6%BE%E0%A6%B2%E0%A7%8D%E0%A6%9F%E0%A6%BE%E0%A6%AC%E0%A7%87%E0%A6%A8-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87,"গুগল মিটে ভিডিও ব্যাকগ্রাউন্ড পাল্টাবেন যেভাবে","মহানগর ডেস্ক","বিজ্ঞান ও প্রযুক্তি"," ২৩ এপ্রিল, ২০২১","N/A","গুগল মিটে ভিডিও ব্যাকগ্রাউন্ড পাল্টাবেন যেভাবে","লকডাউনের দিনগুলোতে ভার্চুয়াল আলাপ আরও সমৃদ্ধ করতে ভিডিও কলে ভিডিও ব্যাকগ্রাউন্ড ফিচার আনছে গুগল মিট। ভিডিওতে কথা বলার সময় নিজের ব্যাকগ্রাউন্ড ব্যবহার করতে না পারলে গুগল তিনটি অপশন দেবে: ক্লাসরুম, পার্টি, ফরেস্ট।গুগল ২০২০ সালের অক্টোবরে কাস্টম ব্যাকগ্রাউন্ড যোগ করার সুযোগ দেয় তাদের ভিডিও কলে। এই প্রথমবার ব্যাকগ্রাউন্ড হিসেবে ভিডিও যোগ করার অপশন আনলো তারা।প্রযুক্তি বিষয়ক ওয়েবসাইট দ্য ভার্জ জানিয়েছে, ভিডিও ব্যাকগ্রাউন্ড ফিচার কয়েক সপ্তাহের মধ্যে আসবে।গুগল মিটের নতুন এই ফিচার জুমের আদলে করা। জুমে গত বছর থেকে ভিডিও ব্যাকগ্রাউন্ড ফিচার আনা হয়েছে।গুগল আরও কয়েকটি ফিচার আনার চেষ্টা করছে। এর মধ্যে টাইটেল পিন কিংবা হাইড করার সুযোগ সংক্রান্ত একটি ফিচার আছে।কোম্পানিটি ডেটা সেভার নামের আরেকটি ফিচার নিয়ে কাজ করছে।গুগল মিটের নির্দিষ্ট অ্যাপও রয়েছে, যা প্লে স্টোরে ৫ কোটির বেশি ডাউনলোড হয়েছে।কোনো ওয়েব ব্রাউজারে ইংরেজিতে মিট ডটনিউ লিখলে তা শর্টকাট লিংক হিসেবে কাজ করে গুগল মিটে নিয়ে যাবে। জিমেইলে ‘স্টার্ট আ মিটিং’ ক্লিক করলে যে লিংক সৃষ্টি হয়, এটা মূলত সেই লিংক হিসেবেই অনলাইনে ভিডিও কনফারেন্স করার সুবিধা চালু করবে।",1
https://somoynews.tv/news/2021-04-22/%E0%A6%A7%E0%A6%B0%E0%A6%BF%E0%A6%A4%E0%A7%8D%E0%A6%B0%E0%A7%80-%E0%A6%A6%E0%A6%BF%E0%A6%AC%E0%A6%B8%E0%A7%87-%E0%A6%97%E0%A7%81%E0%A6%97%E0%A6%B2%E0%A7%87-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%A1%E0%A7%81%E0%A6%A1%E0%A6%B2,"ধরিত্রী দিবসে গুগলে বিশেষ ডুডল","আব্দুল করিম","বিজ্ঞান ও প্রযুক্তি"," ২২ এপ্রিল, ২০২১","N/A","বিশ্ব ধরিত্রী দিবস আজ বৃহস্পতিবার (২২ এপ্রিল)। দিবসটি উপরক্ষ্যে বিশেষ ডুডল প্রকাশ করেছে ইন্টারনেট সার্চ জায়ান্ট গুগল। গুগলে ঢুকতেই দেখা যাচ্ছে বিশেষ ডুডলটি।","কীভাবে একে অপরের হাতে হাত রেখে ধরিত্রীর জন্য উজ্জ্বল ভবিষ্যৎ গড়বো এমন একটি ভিডিও ডুডল প্রকাশ করেছে গুগল। ডুডলটিতে ক্লিক করলে একটি ভিডিও চালু হয়।ভিডিওটিতে দেখা যাচ্ছে, কেউ একজন বৃক্ষের চারা লাগাচ্ছে। এরপর বৃক্ষটি বড় হওয়ার সাথে সাথে সেও বৃদ্ধ হয়ে যাচ্ছে। এরপর তার পরবর্তী প্রজন্মের ছোট কাউকে আরেকটি বৃক্ষের চারা রোপন করতে দিচ্ছে। সে বৃক্ষটিও বড় হওয়ার সাথে সাথে লোকটিও বৃদ্ধ হয়ে যায়। সে আবার তার পরবর্তী প্রজন্মের ছোট কাউকে বৃক্ষ রোপন করতে দেয়। এভাবেই প্রজন্মের পর প্রজন্ম ধরে একে অপরের হাতে হাত রেখে ধরণীকে রক্ষার চেষ্টা করা হচ্ছে।  ধরিত্রী শব্দটি এসেছে ধরণী বা ধরা থেকে, যার অর্থ হলো পৃথিবী। পৃথিবীকে ধ্বংসের হাত থেকে রক্ষার জন্য সর্বসম্মতভাবে ধার্য করা একটি দিবস। পৃথিবীকে নিরাপদ এবং বসবাসযোগ্য রাখতে নানা আয়োজনের মধ্য দিয়ে বিশ্বের বিভিন্ন দেশে দিবসটি পালিত হয়।সর্বপ্রথম এই দিনটি পালন করা হয় ১৯৭০ সালে। মার্কিন সিনেটর গেলর্ড নেলসন এই ধরিত্রী দিবসের প্রচলন করেন। প্রতিবছরের ২২ এপ্রিল এই দিনটি পালন করা হয়। দিবসটি আন্তর্জাতিকভাবে পালন শুরু হয় ১৯৯০ সালে। আর্থ ডে নেটওয়ার্কের আয়োজনে বিশ্বের ১৯৩টির অধিক দেশ এই দিবস এখন পালন করে থাকে।পৃথিবীর উত্তর গোলার্ধের দেশগুলোতে বসন্তকালে আর দক্ষিণ গোলার্ধের দেশগুলোতে শরতে ধরিত্রী দিবস পালিত হয়। ",1
https://somoynews.tv/news/2021-04-22/%E0%A6%87%E0%A6%A8%E0%A6%B8%E0%A7%8D%E0%A6%9F%E0%A6%BE%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%A5%E0%A7%87%E0%A6%95%E0%A7%87-%E0%A6%9B%E0%A6%AC%E0%A6%BF-%E0%A6%8F%E0%A6%AC%E0%A6%82-%E0%A6%AD%E0%A6%BF%E0%A6%A1%E0%A6%BF%E0%A6%93-%E0%A6%B8%E0%A7%87%E0%A6%AD-%E0%A6%95%E0%A6%B0%E0%A6%BE%E0%A6%B0-%E0%A6%B8%E0%A6%B9%E0%A6%9C-%E0%A6%AA%E0%A6%A6%E0%A7%8D%E0%A6%A7%E0%A6%A4%E0%A6%BF,"ইনস্টাগ্রাম থেকে ছবি এবং ভিডিও সেভ করার সহজ পদ্ধতি","আব্দুল করিম","বিজ্ঞান ও প্রযুক্তি"," ২২ এপ্রিল, ২০২১","N/A","ছবি বা ভিডিও শেয়ারিংয়ের অন্যতম জনপ্রিয় অ্যাপ ইনস্টাগ্রাম। জীবনের বিশেষ মুহূর্তগুলো অনেকেই শেয়ার করে থাকেন ইনস্টাগ্রামে। কিন্তু এইসব ছবি এবং ভিডিও যাতে কোনোভাবেই ডিলিট না হয়ে যায় সেদিকেও নজর রাখা উচিত। চলুন জেনে নেয়া যাক ইনস্টাগ্রাম থেকে কীভাবে ছবি ও ভিডিও সেভ করবেন।","প্রথম ধাপ: প্রথমে ইনস্টাগ্রাম অ্যাপ খুলে আপনার পছন্দের ছবি বা ভিডিও বেছে নিন। 
দ্বিতীয় ধাপ: এবার ওই ছবি বা ভিডিওর নীচে ডানদিকে দেখবেন একটা উল্টো ‘এম’- এর মতো চিহ্ন রয়েছে।
তৃতীয় ধাপ: ‘এম’ চিহ্নটিতে ক্লিক করলে আপনা আপনিই ওই নির্দিষ্ট ছবি বা ভিডিও সেভ হয়ে যাবে।
চতুর্থ ধাপ: এবার আপনার ইনস্টাগ্রাম প্রোফাইলে গিয়ে ওপরে ডানদিকের কোণে দেখবেন তিনটি ডট অপশন রয়েছে। সেখানে ক্লিক করলে ‘সেভড’ নামক অপশন দেখা যাবে।
পঞ্চম ধাপ: ওখানে ক্লিক করলেই আপনি সেভ করা সমস্ত ছবি এবং ভিডিও দেখতে পারবেন।",1
https://somoynews.tv/news/2021-04-22/%E0%A6%AE%E0%A7%87%E0%A6%B8%E0%A7%87%E0%A6%9E%E0%A7%8D%E0%A6%9C%E0%A6%BE%E0%A6%B0-%E0%A6%93-%E0%A6%B9%E0%A7%8B%E0%A7%9F%E0%A6%BE%E0%A6%9F%E0%A6%B8%E0%A6%85%E0%A7%8D%E0%A6%AF%E0%A6%BE%E0%A6%AA%E0%A7%87-%E0%A6%8F%E0%A6%95%E0%A6%87-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%9A%E0%A7%8D%E0%A6%AF%E0%A6%BE%E0%A6%9F,"মেসেঞ্জার ও হোয়াটসঅ্যাপে একই সঙ্গে চ্যাট","আব্দুল করিম","বিজ্ঞান ও প্রযুক্তি"," ২২ এপ্রিল, ২০২১","N/A","মানুষের জীবনে বাড়ছে প্রযুক্তির প্রভাব। রমরমা বাড়ছে সোশ্যাল মেসেজিং অ্যাপগুলোর। এর মধ্যে সবচেয়ে জনপ্রিয় অবশ্যই ফেসবুক, হোয়াটসঅ্যাপ এবং ইনস্টাগ্রাম। নিজেদের ইউজারদের জন্য মাঝেমধ্যেই একাধিক আকর্ষণীয় ফিচার নিয়ে আসে তারা। এবার ইউজারদের সুবিধার্থে আরও পদক্ষেপ নিচ্ছে ফেসবুক।","একই জায়গা থেকে ইউজাররা হোয়াটসঅ্যাপ, ফেসবুক, ইনস্টাগ্রাম ব্যবহার করতে পারবেন। ইতোমধ্যেই ইনস্টাগ্রামের ডেস্কটপ মেসেজিংয়ের সঙ্গে যুক্ত হয়েছে ফেসবুক মেসেঞ্জার অপশন। যেখানে খুব সহজেই দুই মেসেঞ্জারের যে কোনো একটি থেকেই অপরটির সঙ্গে সংযোগ স্থাপন সম্ভব। এবার সেই সংযোগ স্থাপনের উদ্দেশ্য নিয়েই, ফেসবুকের সঙ্গে যুক্ত হতে চলেছে হোয়াটসঅ্যাপ।ইউজারদের একে অপরকে টেক্সট করতে যাতে আরও সুবিধা হয়, সে কারণেই ইনস্টাগ্রাম, হোয়াটসঅ্যাপ এবং ফেসবুক মেসেঞ্জারকে একসঙ্গে আনার কথা ভাবা হয়েছে।ওয়াবেটাইনফো জানায়, একীভূত হওয়ার পর মেসেঞ্জারেই দেখা যাবে হোয়াটসঅ্যাপের মেসেজ। তবে এটি বাধ্যতামূলক করা হবে না। ব্যবহারকারীরা চাইলে দুটি সেবা একই প্ল্যাটফরমে ব্যবহার করতে পারবেন।এ পুরো একিভূতকরণ বিষয়টি নিয়ে কাজ করছে ইতালিয়ান বিখ্যাত কোডিং ব্যক্তিত্ব আলেসান্দ্রো পালুজ্জি। ফেসবুক মেসেঞ্জার এবং হোয়াটসঅ্যাপের মধ্যে যেহেতু সরাসরি সংযোগ স্থাপন সম্ভব নয়, তাই পালুজ্জি একটি অন্য রাস্তা নিয়েছেন। তিনি ফেসবুক মেসেঞ্জারের কোডের মধ্যে হোয়াটসঅ্যাপ চ্যাট রাখার একটি অপশন তৈরি করেছেন।পালুজ্জি জানিয়েছেন, ফেসবুক মেসেঞ্জারের সঙ্গে জড়িত একাধিক নতুন বৈশিষ্ট্য ইতোমধ্যেই হোয়াটঅ্যাপের সঙ্গে সংযুক্তিকরণের জন্য চেষ্টা চালানো হচ্ছে। বিষয়টি যদিও এখনো বিভিন্ন রকম অপারেটিং সিস্টেমের পরীক্ষাধীন। তবে চেষ্টা চালিয়ে যাওয়া হচ্ছে।ফেসবুক ও হোয়াটসঅ্যাপের সংযুক্তিকরণের পদ্ধতিটা দ্রুততার সঙ্গেই চলছে। তবে কবে থেকে মেসেঞ্চারের কোডে হোয়াটসঅ্যাপ চ্যাট পাওয়া যেতে পারে, সে বিষয়ে এখনো কোনো চূড়ান্ত সিদ্ধান্ত হয়নি। ",1
https://somoynews.tv/news/2021-04-21/%E0%A6%A8%E0%A6%A4%E0%A7%81%E0%A6%A8-%E0%A6%A1%E0%A7%87%E0%A6%9F%E0%A6%BF%E0%A6%82-%E0%A6%85%E0%A7%8D%E0%A6%AF%E0%A6%BE%E0%A6%AA-%E0%A6%86%E0%A6%A8%E0%A6%9B%E0%A7%87-%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95,"নতুন ডেটিং অ্যাপ আনছে ফেসবুক","তানভীর হাসান","বিজ্ঞান ও প্রযুক্তি"," ২১ এপ্রিল, ২০২১","N/A","এবার নতুন ডেটিং অ্যাপ আনতে যাচ্ছে সামাজিক যোগাযোগ মাধ্যম ফেসবুক। যার নাম দেওয়া হয়েছে ‘স্পার্কড’। অ্যাপটির মাধ্যমে প্রথমে চার মিনিটের ভিডিও ডেটিং করা যাবে।","এবার নতুন ডেটিং অ্যাপ আনতে যাচ্ছে সামাজিক যোগাযোগ মাধ্যম ফেসবুক। যার নাম দেওয়া হয়েছে ‘স্পার্কড’। অ্যাপটির মাধ্যমে প্রথমে চার মিনিটের ভিডিও ডেটিং করা যাবে।জানা গেছে অ্যাপটি নিয়ে বর্তমানে পরীক্ষা নিরীক্ষা চালাচ্ছে ফেসবুক। ম্যাসেজ দিয়ে নয়, অ্যাপটি চলবে সরাসরি ভিডিও কলের মাধ্যমে। বাজারের অন্য ডেটিং অ্যাপের তুলনায় এটি আলাদা হবে মূলত।এ প্রসঙ্গে প্রযুক্তি বিষয়ক সংবাদমাধ্যম দ্য ভার্জ জানিয়েছে, এই অ্যাপের মাধ্যমে চার মিনিটের ভিডিও করার ব্যবস্থা থাকবে। তবে থাকবে না কোনো পাবলিক প্রোফাইল। যুক্তরাষ্ট্রের একটি শহরের ৪৭ জন মানুষ ইতিমধ্যে এই অ্যাপের পরীক্ষামূলক ব্যবহারে অংশ নিয়েছে।অ্যাপটিতে নিবন্ধনের সময় এর ব্যবহারকারীদের বেশ কিছু কিছু প্রশ্নের উত্তর দিতে হয়। কোন ধরনের মানুষের সঙ্গে তিনি ডেট করতে চান সে কথা স্পষ্টভাবে উল্লেখ করতে হয়।অ্যাপটিতে কারও সঙ্গে ডেটের শিডিউল পেলে ১০ মিনিটের ভিডিও করার অনুমতি মিলবে। এই অ্যাপ অ্যাপলের অ্যাপ-স্টোর বা গুগল প্লে-স্টোর থেকে ডাউনলোড করতে হবে না। সরাসরি ব্রাউজার থেকেই সাইনআপ করতে হবে।উল্লেখ্য, স্পার্কড অ্যাপ ফেসবুকের প্রথম ডেটিং অ্যাপ নয়। ২০১৯ সালে তারা ফেসবুক ডেটিং নামে একটি অ্যাপ চালু করেছিল।",0
https://somoynews.tv/news/2021-04-20/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%95%E0%A7%8D%E0%A6%B7%E0%A7%81%E0%A6%A6%E0%A7%87-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8%E0%A7%80%E0%A6%B0-%E0%A6%86%E0%A6%AC%E0%A6%BF%E0%A6%B8%E0%A7%8D%E0%A6%95%E0%A6%BE%E0%A6%B0-%E2%80%98%E0%A6%AE%E0%A6%BE%E0%A6%B8%E0%A7%8D%E0%A6%95-%E0%A6%9B%E0%A6%BE%E0%A6%A1%E0%A6%BC%E0%A6%BE-%E0%A6%96%E0%A7%81%E0%A6%B2%E0%A6%AC%E0%A7%87-%E0%A6%A8%E0%A6%BE-%E0%A6%A6%E0%A6%B0%E0%A6%9C%E0%A6%BE%E2%80%99,"কুষ্টিয়ায় ক্ষুদে বিজ্ঞানীর আবিস্কার ‘মাস্ক ছাড়া খুলবে না দরজা’","বাংলার সময় ডেস্ক","বিজ্ঞান ও প্রযুক্তি"," ২০ এপ্রিল, ২০২১","N/A","মহামারি করোনাভাইরাসে (কোভিড - ১৯) নাকাল বিশ্ব। এক বছরের অধিক সময় ধরে বিশ্ববাসীকে নাজেহাল করে তুলেছে করোনা। কোনোভাবেই দমানো যাচ্ছে না এই প্রাণঘাতী ভাইরাস। প্রতিদিনই আক্রান্ত, সংক্রমণ ও মৃত্যুর মিছিলে যোগ হচ্ছে সংখ্যা। সুন্দর এ পৃথিবীর অনেকে দেশেই আকাশে বাতাসে মৃত্যুর গন্ধ আর মানুষের হাহাকার আর্তনাদ।","ধীরে ধীরে বাংলাদেশেও করোনার প্রভাব প্রকট আকার ধারণ করছে। বিশেষজ্ঞরা বলছেন, এই মহামারি ভাইরাস থেকে বাঁচতে সামাজিক দূরত্ব বজায় রাখা এবং স্বাস্থ্যবিধি মানার বিকল্প নেই। স্বাস্থ্যবিধিতে নিয়ম অনুযায়ী নিয়মিত মাস্ক ব্যবহারের প্রতি বিশেষ গুরুত্ব দেওয়া হয়েছে। কিন্তু অনেক অসচেতন মানুষ নিয়ম ভেঙে মাস্ক ছাড়াই অফিস, আদালত, ধর্মীয় ও ব্যবসায় প্রতিষ্ঠানে প্রবেশ করে। এতে একদিকে যেমন স্বাস্থ্যবিধি লঙ্ঘন হচ্ছে, অন্যদিকে করোনার সংক্রমণ বৃদ্ধির প্রবণতা বাড়ছে।বর্তমান পরিস্থিতিতে বাসা, অফিস, ধর্মীয় কিংবা ব্যবসায় প্রতিষ্ঠানে করোনা ভাইরাসের সংক্রমণ রোধে এক দিগন্তকারী যন্ত্র আবিস্কার করেছে ক্ষুদে বিজ্ঞানী রিয়াদ আহমেদ শিথিল। যন্ত্রটির নাম দিয়েছেন, কোভিড- ১৯ সেফটি ফেইস মাস্ক ডিটেকটিভ ইন ডোর।যন্ত্রটির সু্বিধা হলো, ফেস মাস্ক ছাড়া প্রবেশ করতে পারবে না কেউ। শুধু মুখে মাস্ক থাকলে একটি সবুজ বাতি জ্বলে উঠবে এবং দরজা খুলে যাবে। মাস্ক না থাকলে মাস্ক পড়ার অনুরোধ করা হবে। মাস্ক থাকলে প্রবেশকারীকে স্বাগতম জানাবে যন্ত্রটি।ক্ষুদে বিজ্ঞানীর আবিস্কৃত যন্ত্রটি সময়োপযোগী অত্যন্ত গুরুত্বপূর্ণ ও কার্যকারী যন্ত্র। কিন্তু অর্থের অভাবে সামনের দিকে আগাতে পারেনি শিথিল। সরকারি বা বেসরকারি পৃষ্ঠপোষকতায় উদ্যোগটি বাস্তবায়ন হলে করোনা মোকাবেলায় অগ্রণী ভূমিকা রাখবে বলে মন্তব্য করেছেন সচেতন ব্যক্তিরা।রিয়াদ আহমেদ শিথিল বিশ বছর বয়সী এক হাস্যোজ্জ্বল কিশোর। ক্ষুদে বিজ্ঞানী হিসেবে এলাকায় বেশ পরিচিত। বর্তমানে সে কুষ্টিয়ার কুমারখালী উপজেলাধীন পান্টি ডিগ্রি কলেজের বিজ্ঞান বিভাগের ছাত্র। তার জন্ম পান্টি ইউনিয়নের পান্টি গ্রামের এক মধ্যবিত্ত পরিবারে। বাবা নজরুল ইসলাম কম্পিউটারে অনলাইন সার্ভিস করে জীবিকা নির্বাহ করেন। মা শেলী খাতুন পেশায় একজন গৃহিণী।জানা গেছে, শিথিল শুধু স্বপ্নবাজ ছেলে নয় বরং স্বপ্নকে বাস্তবে রূপদানে বিশ্বাসী কিশোর। সে বিশ্বাস করে অধ্যাবসায় আর আত্মবিশ্বাসই পারে কাঙ্খিত লক্ষ্যে পৌঁছাতে। বাবা নজরুল ইসলাম আর মা শেলীর অনুপ্রেরণায় আজকের এই অবস্থান শিথিল। ছোটবেলা থেকেই তার প্রবল আগ্রহ দেশ ও দশের উন্নতি সাধনে কাজ করা। স্বপ্ন বাস্তবায়নে সাহসিকতা ও মানসিকতা পুঁজি করে এগিয়ে চলছে শিথিল।জানা যায়, উপজেলা প্রশাসন আয়োজনে ৪২ তম বিজ্ঞান মেলায় অংশ নেয় এই ক্ষুদে বিজ্ঞানী। পান্টি কলেজ থেকে অংশ নিয়ে ‘কোভিড- ১৯ সেফটি ফেইস মাস্ক ডিটেকটিভ ইন ডোর’ উপস্থাপনা করেন। বিচারকদের বিচারে ১ম স্থান অর্জন করে কলেজ। তার এই সময়োপযোগী আবিষ্কারের জন্য বিভিন্ন মহল থেকে ভূয়সী প্রশংসাও পেয়েছেন শিথিল।ইতিপূর্বে ২০১৯ সালের বিজ্ঞান মেলাতেও উপজেলায় ১ম ও জেলা পার্যয়ে ২য় হন শিথিল। সঠিক দিকর্নিদেশনা আর অর্থ অভাবে জাতীয় পার্যয়ে অংশগ্রহণ করতে পারেনি সে।এবিষয়ে ক্ষুদে বিজ্ঞানী রিয়াদ আহমেদ শিথিল বলেন, যন্ত্রটি ফেস মাস্ক ছাড়া কেউ প্রবেশ করতে চাইলে বাঁধা প্রদান করবে। শুধু মাস্ক থাকলে প্রবেশ করা যাবে। মাস্ক থাকলে একটি সবুজ বাতি জ্বলে উঠবে এবং দরজা খুলে যাবে। মাস্ক না থাকলে মাস্ক পড়ার অনুরোধ করা হবে। মাস্ক থাকলে প্রবেশকারীকে স্বাগতম জানানো হবে।সে আরো বলেন, অর্থের অভাবে আমার সফলতাগুলো ঝরে পড়ছে। সরকারি বা বেসরকারি পৃষ্ঠপোষকতা পেলে নতুন কিছু উপহার দিতে চাই দেশবাসীকে।শিথিলের মা শেলী খাতুন বলেন, খুব ছোট থেকেই বিজ্ঞান নিয়ে চিন্তা ভাবনা ওর। কিন্তু গরীব হওয়ায় এগোতে পারিনি। কারো সহযোগিতা পেলে ভাল কিছু করবে শিথিল।",1
https://somoynews.tv/news/2021-04-17/%E0%A6%AD%E0%A7%81%E0%A7%9F%E0%A6%BE-%E0%A6%96%E0%A6%AC%E0%A6%B0-%E0%A6%AC%E0%A6%A8%E0%A7%8D%E0%A6%A7%E0%A7%87-%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AB%E0%A6%BF%E0%A6%9A%E0%A6%BE%E0%A6%B0-%E2%80%98%E0%A6%AA%E0%A7%87%E0%A6%9C-%E0%A6%B2%E0%A7%87%E0%A6%AC%E0%A7%87%E0%A6%B2%E2%80%99,"ভুয়া খবর বন্ধে ফেসবুকের নতুন ফিচার ‘পেজ লেবেল’","অন্তু মুজাহিদ","বিজ্ঞান ও প্রযুক্তি"," ১৭ এপ্রিল, ২০২১","N/A","জনপ্রিয় সামাজিক যোগাযোগমাধ্যম ফেসবুকে যুক্ত হচ্ছে নতুন ফিচার পেজ লেবেল। যার মাধ্যমে ভুয়া খবর ও নকল তৈরি করে মানুষকে বিভ্রান্ত করার প্রচেষ্টা দূর করা হবে। আর ফেসবুক পেজগুলোয় তিন ধরনের লেবেল বসাবে এই বিশেষ ফিচার।","জনপ্রিয় সামাজিক যোগাযোগমাধ্যম ফেসবুকে যুক্ত হচ্ছে নতুন ফিচার পেজ লেবেল। যার মাধ্যমে ভুয়া খবর ও নকল তৈরি করে মানুষকে বিভ্রান্ত করার প্রচেষ্টা দূর করা হবে। আর ফেসবুক পেজগুলোয় তিন ধরনের লেবেল বসাবে এই বিশেষ ফিচার। সম্প্রতি একটি ছবিসহ টুইটারে পোস্ট করে এ তথ্য জানিয়েছে ফেসবুক নিউজরুম। টুইট বার্তায় মূলত বোঝানো হয়েছে যে, ওই ফিচারটি কীভাবে কাজ করবে, ব্যবহারের ফলে কী কী পরিবর্তন আসবে নিউজ ফিডে।  মাধ্যমটি জানিয়েছে, নতুন ফিচারে ফেসবুক পেইজগুলোকে ভাগ করা হয়েছে তিনটি শ্রেণিতে। পাবলিক অফিসিয়াল, ফ্যান পেজ এবং স্যাটায়ার পেজ। কোনও নিউজ যখন নিউজ ফিডে আসবে, তখন সেখানে যে জায়গায় পেজের নাম উল্লেখ থাকে ঠিক তার নিচে ওই তিন লেবেলের যে কোনও একটি থাকবে। ফেসবুক আরও জানিয়েছে, আরও ওই লেবেলগুলোর মাধ্যম জানা যাবে নিউজ ফিডে আসা খবরগুলো বিশ্বাসযোগ্য কিনা। ফলে দূর হবে বিভ্রান্তি। রাজনৈতিক বিষয় নিয়ে পরিচালিত পেজগুলো পাবলিক অফিসিয়াল লেবেলের অধীনে নিয়ে আসা হবে। ফলে দায়িত্ব নিয়ে রাজনৈতিক সংস্থাগুলোর একটা প্ল্যাটফর্ম করে দিচ্ছে ফেসবুক নিজেই। সুতরাং সহজেই ধরে নেয়া যাবে যে, এর বাইরে থাকা পেজের খবর ভুয়া। একই পদ্ধতি অনুসরণ করবে ফ্যান পেজ ও স্যাটায়ার পেজ। প্রসঙ্গত, যুক্তরাষ্ট্রে বর্তমানে টেস্টিং চলছে ফেসবুকের নতুন ওই ফিচারটির। তবে কবে নাগাদ তা পুরোপুরি চালু করা হবে সে বিষয়ে বিস্তারিত কিছু জানায়নি ফেসবুক কর্তৃপক্ষ। সূত্র: প্রযুক্তিবিষয়ক সংবাদমাধ্যম দ্য ভার্জ",0
https://somoynews.tv/news/2021-04-12/%E0%A6%AC%E0%A6%B0%E0%A7%8D%E0%A6%9C%E0%A7%8D%E0%A6%AF-%E0%A6%A6%E0%A6%BF%E0%A7%9F%E0%A7%87-%E0%A6%97%E0%A6%BE%E0%A7%9C%E0%A6%BF--%E0%A6%8F%E0%A6%95-%E0%A6%A2%E0%A6%BF%E0%A6%B2%E0%A7%87-%E0%A6%A4%E0%A6%BF%E0%A6%A8-%E0%A6%AA%E0%A6%BE%E0%A6%96%E0%A6%BF!,"বর্জ্য দিয়ে গাড়ি, এক ঢিলে তিন পাখি!","আন্তর্জাতিক ডেস্ক","বিজ্ঞান ও প্রযুক্তি"," ১২ এপ্রিল, ২০২১","N/A","বাংলায় প্রবাদ আছে এক ঢিলে দুই পাখি মারার। কিন্তু এক ঢিলেও যে তিন পাখি মারা যেতে পারে সেটি দেখিয়ে দিয়েছে নেদারল্যান্ডসের এইন্ডহোফেন প্রযুক্তি বিশ্ববিদ্যালয়ের শিক্ষার্থীরা।","‘লুকা’ নামের একটি প্রকল্প থেকে পরিবেশ সংরক্ষণ, বর্জ্য পুনর্ব্যবহার এবং মোবিলিটি বা পরিবহনের ক্ষেত্রে ভবিষ্যতমুখী সমাধান এসেছে। প্রকল্পের আওতায় শুধু বর্জ্য ব্যবহারের মাধ্যমে গাড়ি তৈরি করে চমকে দিয়েছেন বিশ্ববিদ্যালয়টির শিক্ষার্থীরা।প্রকল্পটির ম্যানেজার লিসা ফান এটেন নামের এক শিক্ষার্থী। তিনি বলেন, ‘গাড়ির কাঠামো ফ্ল্যাক্স অর্থাৎ শণ এবং রিসাইক্লিং করা পিইটি অর্থাৎ প্লাস্টিকের বোতল দিয়ে তৈরি। আমরা আরও এমন উপকরণ ব্যবহার করেছি। বাসায় ফেলে দেওয়া রকমারি জঞ্জাল দিয়ে গাড়ির ভেতরের অংশের জন্য কিছু তৈরি করেছি।’ভবিষ্যত পৃথিবীকে বাঁচাতে তার বার্তা- কোনো বর্জ্যই ফেলনা নয়। বর্জ্য মানেই কাঁচামাল, যা নতুন পণ্যের জন্য রিসাইকেল করা সম্ভব।লিসা বলেন, ‘আমরা মাত্র ২২ জন ছাত্রছাত্রী। অনেকেই পার্ট-টাইম কাজ করেন। একেবারে শূন্য থেকে শুরু করতে হয়েছিল, সবকিছু ভেবে বার করতে হয়েছিল। কেউ তো আর আগে গাড়ি তৈরি করেনি!’জানা যায়, মাত্র ১৮ মাসেই এই অসাধ্যসাধন করে দেখিয়েছেন তারা।বিশ্ববিদ্যালয়ের প্রফেসর মাটেইস ফান ভেইক বলেন, লুকার ছয়টি ব্যাটারি রয়েছে। সেগুলো আসলে ছয়টি আলাদা মডিউল। ব্যাটারি শেষ হলেই বদলে ফেলা সম্ভব। এর সিট তৈরি হয়েছে নারকেলের তন্তু, ঘোড়ার লোম ও রিসাইকেল করা প্লাস্টিকের বোতল দিয়ে। ফলে এটি একই সঙ্গে দেখতে সুন্দর ও আরামদায়ক। দুই সিটের এই ইলেকট্রিক গাড়ির পেছনে দুটি ইলেকট্রিক ইঞ্জিন বসানো হয়েছে। স্পোর্টস কারের মতো সুন্দর গাড়িটি ঘণ্টায় সর্বোচ্চ ৯০ কিলোমিটার গতিতে এক চার্জে ২২০ কিলোমিটার অতিক্রম করতে পারবে।প্রসঙ্গত, এইন্ডহোফেন প্রযুক্তি বিশ্ববিদ্যালয় সৃজনশীল উদ্ভাবনী স্পৃহার কারণে বিখ্যাত। বিশ্ববিদ্যালয়টি সৌরশক্তির মাধ্যমে ইলেকট্রোমোবিলিটি নিয়ে কাজ করছে। সম্প্রতি অস্ট্রেলিয়ায় বিশ্ব সৌর চ্যালেঞ্জ প্রতিযোগিতায় ‘লুকা’ প্রকল্পটির গাড়ি তুলে ধরা হয়েছিল যা সৌরশক্তিচালিত পারিবারিক গাড়ি বিভাগে স্বর্ণপদক লাভ করেছে।সূত্র: ডয়েচে ভেলে
 ",1
https://somoynews.tv/news/2021-04-11/%E0%A6%8F%E0%A6%87-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%9A%E0%A6%BE%E0%A6%81%E0%A6%A6%E0%A7%87-%E0%A6%B9%E0%A6%BE%E0%A6%81%E0%A6%9F%E0%A6%AC%E0%A7%87%E0%A6%A8-%E0%A6%95%E0%A7%83%E0%A6%B7%E0%A7%8D%E0%A6%A3%E0%A6%BE%E0%A6%99%E0%A7%8D%E0%A6%97--%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%A8%E0%A6%BE%E0%A6%B8%E0%A6%BE,"এই প্রথম চাঁদে হাঁটবেন কৃষ্ণাঙ্গ, নিয়ে যাচ্ছে নাসা","রাইয়ান বিন আমিন","বিজ্ঞান ও প্রযুক্তি"," ১১ এপ্রিল, ২০২১","N/A","কৃষ্ণাঙ্গ এর পাশাপাশি এই প্রথম চাঁদের বুকে হাঁটবেন এক মহিলা মহাকাশচারীও","এই প্রথম চাঁদে হাঁটবেন কোনও কৃষ্ণাঙ্গ। আমেরিকার মহাকাশ গবেষণা সংস্থা ‘নাসা’র আসন্ন চন্দ্রাভিযান ‘মিশন আর্টেমিস’ এ কৃষ্ণাঙ্গ এর পাশাপাশি এই প্রথম চাঁদের বুকে হাঁটবেন এক মহিলা মহাকাশচারীও।

নাসার তদারকি অ্যাডমিনিস্ট্রেটর স্টিভ জারসিজ্‌ক এ কথা জানিয়েছেন। বলেছেন, ‘৫ দশক পর এ বার ফের যে চন্দ্রাভিযান শুরু করছে নাসা, তাতে ৪ মহাকাশচারী হাঁটবেন চাঁদের বুকে। তাদের মধ্যে এক জন মহিলা। দ্বিতীয় জন অশ্বেতাঙ্গ।’

আর্টেমিসসহ বিভিন্ন ধরনের মহাকাশ ও পৃথিবী সংক্রান্ত গবেষণায় আগামী অর্থবর্ষে নাসার জন্য ব্যয় বরাদ্দের প্রস্তাব শুক্রবার (৯ এপ্রিল) কংগ্রেসে পেশ করে আমেরিকার প্রেসিডেন্ট জো বাইডেনের প্রশাসন। তাতেও উল্লেখ করা হয়, ৫ দশক পর নাসা ফের যে চন্দ্রাভিযান শুরু করতে চলেছে, তাতে এক মহিলা ও এক জন অশ্বেতাঙ্গ থাকবেন। যারা হাঁটবেন চাঁদের বুকে। নাসার আপাতত লক্ষ্য, আর ৩ বছরের মধ্যেই (২০২৪ সাল) চাঁদে আবার মানুষ পাঠানো।

এর আগে প্রাক্তন প্রেসিডেন্ট ডোনাল্ড ট্রাম্পের প্রশাসন ঘোষণা করেছিল, আসন্ন আর্টেমিস মিশনে অন্যদের সঙ্গে এক মহিলা মহাকাশচারীও হাঁটবেন চাঁদে। বাকিদের মধ্যে যে এক জন অশ্বেতাঙ্গও থাকছেন তা স্পষ্ট হল নাসার তদারকি অ্যাডমিনিস্ট্রেটর জারসিজ্‌কের ঘোষণা ও কংগ্রেসে নাসার জন্য পেশ হওয়া অর্থবরাদ্দের প্রস্তাবে।

চাঁদের বুকে শেষ যে মহাকাশচারী হেঁটেছিলেন তাঁর নাম ইউজিন কারনান। তিনি ছিলেন নাসার ‘অ্যাপোলো-১৭’ মিশনের কমান্ডার। ১৯৭২ সালের ১৪ ডিসেম্বর তিনি হেঁটেছিলেন চাঁদের বুকে। তার পর আর কোনও মানুষের পদক্ষেপ হয়নি চাঁদে।

চাঁদের বুকে মানুষের প্রথম পদক্ষেপের সূচনা হয়েছিল তারও ৩ বছর আগে ১৯৬৯ এ। সেই বছরের ২০ জুলাই প্রথম চাঁদের বুকে পড়েছিল মানুষের পা। হেঁটেছিলেন নাসার ‘অ্যাপোলো-১১’ মিশনের দুই মহাকাশচারী নিল আর্মস্ট্রং এবং বাজ অলড্রিন। চাঁদে প্রথম পা ছুঁইয়েছিলেন আর্মস্ট্রং। তার ২০ মিনিট পরে পা ফেলেছিলেন অলড্রিন। 

১৯৬৯ এর জুলাই থেকে ১৯৭২ এর ডিসেম্বর পর্যন্ত নাসার বিভিন্ন মিশনে মোট ১২ জন মহাকাশচারী হেঁটেছেন চাঁদের বুকে। তাদের মধ্যে এক জনও মহিলা ও কৃষ্ণাঙ্গ ছিলেন না।",1
https://somoynews.tv/news/2021-04-11/%E0%A6%A7%E0%A7%87%E0%A7%9F%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%AC%E0%A6%BF%E0%A6%B6%E0%A6%BE%E0%A6%B2-%E0%A6%97%E0%A7%8D%E0%A6%B0%E0%A6%B9%E0%A6%BE%E0%A6%A3%E0%A7%81--%E0%A6%A8%E0%A6%BE%E0%A6%B8%E0%A6%BE-%E0%A6%AC%E0%A6%B2%E0%A6%9B%E0%A7%87-%E0%A6%A7%E0%A7%8D%E0%A6%AC%E0%A6%82%E0%A6%B8%E0%A7%87%E0%A6%B0-%E0%A6%AE%E0%A7%81%E0%A6%96%E0%A7%87-%E0%A6%AA%E0%A7%83%E0%A6%A5%E0%A6%BF%E0%A6%AC%E0%A7%80!,"ধেয়ে আসছে বিশাল গ্রহাণু, নাসা বলছে ধ্বংসের মুখে পৃথিবী!","আন্তর্জাতিক ডেস্ক","বিজ্ঞান ও প্রযুক্তি"," ১১ এপ্রিল, ২০২১","N/A","মহাকাশের গভীর থেকে গোলার মতো ছুটে আসে পাথর বা ধাতুর তৈরি গ্রহাণু৷ সেগুলির মধ্যে কয়েকটির গতিপথ এমন, যে তা পৃথিবীর জীবজগতের জন্য বিপজ্জনক হতে পারে৷ প্রায় ১০ কিলোমিটার ব্যাসের এমনই একটি গ্রহাণু বহুকাল আগে আমাদের গ্রহে তাণ্ডব সৃষ্টি করেছিল৷ সেটির আঘাতে ডাইনোসার প্রজাতি লুপ্ত হয়ে যায়৷","সম্প্রতি নাসা জানিয়েছে, পৃথিবীর কক্ষপথের কাছাকাছি আরও একটি গ্রহাণু আসতে চলেছে। অচিরেই পৃথিবীর গা ঘেঁষে ছুটে যাবে ফুটবল মাঠের আকারের এই গ্রহাণু! খবর জি নিউজ’র।মহাশূন্যে ভেসে বেড়াচ্ছে পৃথিবী। মহাশূন্যেই ভেসে বেড়াচ্ছে আরও গ্রহ, উপগ্রহ, গ্রহাণু। ফলে, কখন কোনটা আমাদের গ্রহের কাছাকাছি এসে পড়ে তা নিয়ে বিজ্ঞানীদের উদ্বেগ খুব স্বাভাবিক। নাসা তাই নিরন্তর গবেষণা চালিয়ে যাচ্ছে গ্রহাণুদের গতিবিধি নিয়ে।সেই পর্যবেক্ষণেরই ফলস্বরূপ সম্প্রতি নাসা জানিয়েছে, পৃথিবীর কক্ষপথের কাছাকাছি আরও একটি গ্রহাণু ধেয়ে আসতে চলেছে। গ্রহাণুটির নাম এএফ৮। জানা গেছে, এর আয়তন একটা ফুটবল মাঠের সমান। এর ব্যাস ২৬০ থেকে ৫৮০ মিটারের মতো।গ্রহাণুটি প্রতি সেকেন্ডে ৯ কিলোমিটার বেগে  মহাশূন্যে ছুটছে। পৃথিবীর কক্ষপথের ৩ দশমিক ৪ মিলিয়ন কিলোমিটার ঘেঁষে এটি অবস্থান করবে। নাসার বিজ্ঞানীদের দাবি, এর থেকে বিপদের আশঙ্কা থাকতেই পারে!গত ২৫ ডিসেম্বর নাসার বিজ্ঞানীরা প্রথম এই গ্রহাণুটির অস্তিত্ব সম্পর্কে অবহিত হয়েছিলেন। তার পর থেকে গ্রহাণুটি ঘিরে এখন পর্যন্ত মোট ১৫৭টি পর্যবেক্ষণ করা হয়েছে। তার ভিত্তিতেই নিশ্চিত হওয়া গেছে, ৪ মে গ্রহাণুটি পৃথিবীর কক্ষপথে ঢুকে পড়বে। যদিও তার পর ঠিক কী হবে, তা নিয়ে কোনো কিছু নিশ্চিত করে বলতে পারেননি বিজ্ঞানীরা। ",1
https://somoynews.tv/news/2021-03-31/%E0%A6%AE%E0%A6%99%E0%A7%8D%E0%A6%97%E0%A6%B2-%E0%A6%97%E0%A7%8D%E0%A6%B0%E0%A6%B9%E0%A7%87%E0%A6%B0-%E0%A6%AA%E0%A6%A5%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6!,"মঙ্গল গ্রহের পথে বাংলাদেশ!","আবদুল আজিজ জুয়েল","বিজ্ঞান ও প্রযুক্তি"," ৩১ মার্চ, ২০২১","N/A","কি অবাক হচ্ছেন? মার্কিন মহাকাশ গবেষণা সংস্থা-নাসার জন্য মঙ্গলে চলাচল করতে পারে, এমনই এক বাহন বানিয়েছেন বাংলাদেশের একদল শিক্ষার্থী। যা উঠছে যুক্তরাষ্ট্র বাংলাদেশ'সহ সারাবিশ্ব থেকে ৫৫টি দল নিয়ে চলমান নাসার হিউম্যান এক্সপ্লোরেশন রোভার প্রতিযোগিতার ফাইনালে। তবে চূড়ান্ত ফলাফলের জন্য অপেক্ষা করতে হবে ৭ এপ্রিল পর্যন্ত। বাংলাদেশ দল 'টেন ড্রিমার্স' বলছে এই প্রতিযোগিতায় বিজয়ী যানই মঙ্গলে পাঠাবে নাসা।","লাল গ্রহ মঙ্গলের রহস্য উন্মোচনে ২০৩০ সাল নাগাদ নতুন একটি রোভার বা বাহন পাঠাতে চায় মার্কিন মহাকাশ গবেষণা সংস্থা নাসা। মঙ্গলের উঁচু নিচু পথ ও অন্যান্য বাধা পাড়ি দিতে সক্ষম বাহন খুঁজতেই ২০১০ সাল থেকে 'হিউম্যান এক্সপ্লোরেশন রোভার' প্রতিযোগিতার আয়োজন করছে নাসা।

দেখতে চার চাকার সাধারণ মানের গাড়ি এটি। তবে, 'বিএসি ইউনিভার ওয়ান পয়েন্ট ও' নামের এই বাহনই চলতে পারবে মঙ্গলগ্রহে। বিএসি ইন্টারন্যাশনাল স্টাডি সেন্টারের দল টেন ডিমার্স বলছে, এই যান চালাতে লাগবে না কোন জ্বালানী। বাহনটিতে থাকা প্যাডেলের সাহায্যে মঙ্গলের বুকে ঘন্টায় সবোর্চ্চ ২০ কিলোমিটার গতিতে ছুটতে পারবে নভোচারীরা। 
মঙ্গলের আবহাওয়া বিবেচনায় চাকাতে টিউবের পরিবর্তে ব্যবহৃত হয়েছে স্প্রিং। এছাড়া, দুর্ঘটনা বা ছিঁড়ে যাওয়া এড়াতে বাইক চেনের পরিবর্তে ব্যবহার করা হয়েছে রাবার বেল্ট। মঙ্গলের এবড়ো থেবড়ো ভূমিতে নভোচারীদের যাতে ঝাঁকুনি না লাগে সেজন্য রয়েছে ডুয়াল শক সাসপেনশন সিস্টেম। বাহনের গতি, তাপমাত্রা পরিমাপের জন্য রয়েছে বিশেষ সেন্সর।

এ প্রসঙ্গে টেন ড্রিমার্সের ডিজাইনার তামিম আল মাহির অর্ক বলেন, মঙ্গলগ্রহের ভিডিও ধারণের জন্য আমরা ৩৬০ ডিগ্রী ক্যামেরা ব্যবহার করেছি।

মঙ্গলের মতো কৃত্রিম পরিবেশ তৈরি করে নিজেদের বাহন চালিয়ে দেখাতে হবে শিক্ষার্থীদের। কার্যকারিতা দেখে নির্ধারিত হবে ফল।

মেধাবী এসব তরুণদের জন্যই সারাদেশে 'স্কুল অব ফিউচার' গড়ে তুলছে সরকার।

তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক বলেন, ৩০০ সংসদীয় আসনে আমরা  'স্কুল অব ফিউচার' প্রতিষ্ঠা করছি। 

তরুণদের এই মঙ্গল যাত্রায় মিডিয়া পার্টনার হিসেবে রয়েছে 'সময় সংবাদ'।",1
https://somoynews.tv/news/2021-03-31/%E0%A6%A2%E0%A6%BE%E0%A6%95%E0%A6%BE%E0%A6%B0-%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE%E0%A7%9F-%E0%A6%A8%E0%A6%BE%E0%A6%AE%E0%A6%9B%E0%A7%87-%E2%80%98%E0%A6%AC%E0%A6%BE%E0%A6%98%E2%80%99,"ঢাকার রাস্তায় নামছে ‘বাঘ’, দেশের প্রথম নিজস্ব উৎপাদন","আতিকুর রহমান তমাল","বিজ্ঞান ও প্রযুক্তি"," ৩১ মার্চ, ২০২১","N/A","নাম তার ‘বাঘ’। সে একাধারে পরিবেশ বান্ধব, সাশ্রয়ী এবং নিরাপদও বটে। তবে এটি বনের বাঘের গল্প নয় এটি একটি থ্রি হুইলারের গল্প। এতে আছে ওয়াইফাই সুবিধা, টিভি দেখার ব্যবস্থাও। প্রচলিত এসিড ব্যাটারির বিপরীতে এটি তৈরি হয়েছে পরিবেশবান্ধব সোলার ও লিথিয়াম ব্যাটারির সমন্বয়ে। যথাযথ পৃষ্ঠপোষকতা পেলে দেশীয় চাহিদা মেটানোর পাশাপাশি অদূর ভবিষ্যতে ‘বাঘ’ আয় করতে পারবে বৈদেশিক মুদ্রাও।","জেলা শহর থেকে শুরু করে মহানগর সর্বত্রই এখন ছড়িয়ে গেছে এসিড ব্যাটারি চালিত তিন চাকার অটোরিকশা। ব্যাটারিগুলোর মেয়াদ শেষে এর এসিড পরিবেশের জন্য মারাত্মক ক্ষতির কারণ হয়। শুধু তাই নয় যাত্রীর গলায় কাপড় পেঁচিয়ে মৃত্যুর ঘটনাও অহরহ। কয়েক বছর থেকে এই যানগুলোই দাপিয়ে বেড়াচ্ছে গোটা দেশ। এদিকে রাজধানী ঢাকাতেও বহু বছর থেকে নেই সিএনজি অটোরিকশার নতুন নিবন্ধন। তাই পুরনো নম্বরের একেকটি অটোরিকশার দাম আকাশ ছোঁয়া। এ কারণে বাড়তি ভাড়া হাঁকেন চালকরা। 
রোববার রাতের আকাশে দেখা যাবে সুপারমুনএই যখন দশা তখন কাজী বাপ্পী নামের এই উদ্যোক্তা আমাদের জানাচ্ছেন তারা এমন একটি তিন চাকার যান বানিয়েছেন যেটি  চাকার যান বানিয়েছেন যেটি লিথিয়াম আয়ন ব্যাটারি দিয়ে তৈরি পরিবেশ বান্ধব। এই যানে রয়েছে সোলার সিস্টেম। যার সাহায্য চলা যাবে ৪০ কিলোমিটার পথ। আর ব্যাটারিতে চলবে ৯০ কিলোমিটার। এর ভেতরে ও বাইরে রয়েছে দুটি সিসি টিভি ক্যামেরা। যে কারণে চাইলেই মালিক ড্রাইভারের গতিবিধি পর্যবেক্ষণ করতে পারবেন। আছে ওয়াইফাই, টিভি দেখা, ফোন চার্জার এবং জরুরি প্রয়োজনের অ্যালার্ম সিস্টেম।৭ জন যাত্রী পরিবহন করতে পারা এই যানটি তৈরি করেছে বাপ্পীর প্রতিষ্ঠান ‘বাঘ ইকো মরটস’। সব ঠিক থাকলে চলতি বছরেই বাণিজ্যিকভাবে উৎপাদনে যাবে ‘বাঘ’।

উদ্যোক্তা কাজী বাপ্পী বলছেন, শুধু উৎপাদন নয় তার পরিকল্পনা হলো এই যান দিয়ে তিনি রাইড শেয়ারিংয়েও নামবেন। সেক্ষেত্রে বাঘই হবে প্রথম নিজস্ব পরিবহনের রাইড শেয়ারিং কোম্পানি।

তবে কেউ চাইলে নিজে কিনেও পথে নামাতে পারেন বাঘকে। সেক্ষেত্রে নিবন্ধন লাগবে বিআরটিএর।

এটির দাম পড়বে সর্বোচ্চ ৪ থেকে ৬ লাখ টাকা। বাংলাদেশে যে যন্ত্রচালিক গাড়ি তৈরি হয় তার বেশিরভাগই বাইরে থেকে পার্টস এনে সংযোজনকৃত। কিন্তু বাঘই হবে দেশের প্রথম নিজস্ব উৎপাদন, এমন দাবি উদ্যোক্তার।",1

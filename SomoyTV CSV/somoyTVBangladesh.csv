https://somoynews.tv/news/2021-06-14/%E0%A6%A4%E0%A7%8D%E0%A6%AC-%E0%A6%B9%E0%A6%BE-%E0%A6%86%E0%A6%A6%E0%A6%A8%E0%A6%BE%E0%A6%A8-%E0%A6%A8%E0%A6%BF%E0%A6%96%E0%A7%8B%E0%A6%81%E0%A6%9C--%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8-%E0%A6%9A%E0%A7%87%E0%A7%9F%E0%A7%87-%E0%A6%9C%E0%A6%BF%E0%A6%A1%E0%A6%BF,"ত্ব-হা আদনান নিখোঁজ, সন্ধান চেয়ে জিডি","রতন সরকার","বাংলাদেশ"," ১৪ জুন, ২০২১","N/A","আদনান গত ৩ দিন থেকে নিখোঁজ রয়েছেন। তার সঙ্গে গাড়িচালকসহ অপর দুই সঙ্গীর হদিসও মিলছে না।","রংপুর থেকে ঢাকা যাওয়ার পথে তিন সঙ্গীসহ নিখোঁজের ঘটনায় ইসলামী বক্তা আবু ত্ব-হা মোহাম্মদ আদনানের খোঁজ চেয়ে থানায় সাধারণ ডায়েরি (জিডি) করেছেন তার মা আজেদা বেগম।আদনান গত ৩ দিন থেকে নিখোঁজ রয়েছেন। তার সঙ্গে গাড়িচালকসহ অপর দুই সঙ্গীর হদিসও মিলছে না। নিখোঁজ আদনান অনলাইনে ধর্মীয় বক্তা হিসেবে পরিচিত।আদনানের মা আজেদা বেগম জানান, শুক্রবার (১১ জুন) বিকেলে নিখোঁজ ছেলের সন্ধান চেয়ে তিনি রংপুর কোতোয়ালি থানায় এই জিডি করেন। তাদের বাড়ি রংপুর নগরীর সেন্ট্রাল রোডের আহলে হাদিস মসজিদ এলাকায়। তবে ত্ব-হা তার স্ত্রী এবং দেড় বছরের ছেলে ও তিন বছরের মেয়েকে নিয়ে শালবন মিস্ত্রীপাড়া চেয়ারম্যান গলিতে ভাড়া বাসায় থাকেন। আদনান অনলাইনে আরবি পড়ানোর পাশাপাশি দেশের বিভিন্ন মসজিদে গিয়ে জুমার খুতবা দিতেন।জিডিতে তার মা বলেন, বৃহস্পতিবার (১০ জুন) বিকাল চারটার দিকে তিন সঙ্গীসহ আদনান রংপুর থেকে ভাড়া করা একটি গাড়িতে ঢাকায় রওনা দেন। রাতে মোবাইল ফোনে সর্বশেষ কথা হলে আদনান সাভারে যাচ্ছেন বলে তাকে জানান। এরপর রাত ২টা ৩৬ মিনিটে স্ত্রী হাবিবা নূরের সঙ্গে মোবাইল ফোনে কথা হয় আবু ত্ব-হা মোহাম্মদ আদনানের। এ সময় তিনি ঢাকার গাবতলীতে আছেন বলে জানান। তারপর থেকেই তার ফোন বন্ধ থাকায় আর যোগাযোগ করা সম্ভব হয়নি।আজেদা বেগম আরও জানান, আদনানের ফোনে একাধিকবার কল করেও যোগাযোগ করা যায়নি। এরপর সম্ভাব্য সব জায়গায় খোঁজাখুঁজি শেষে তাকে না পেয়ে শুক্রবার সন্ধ্যায় রংপুর কোতোয়ালি থানায় জিডি করা হয়।আবু ত্ব-হা মোহাম্মদ আদনানের শ্যালক জাকারিয়া হোসেন জানান, নিখোঁজের সময় ত্ব-হার সঙ্গে আব্দুল মুহিত, মোহাম্মদ ফিরোজ ও গাড়িচালক আমির ছিলেন। তারাও নিখোঁজ রয়েছেন। ওই রাত থেকে সকলের মোবাইল ফোনই বন্ধ রয়েছে।রংপুর মহানগর পুলিশের সহকারী পুলিশ কমিশনার (কোতোয়ালি জোন) আলতাব হোসেন সাংবাদিকদের জানান, ত্ব-হার নিখোঁজের বিষয়ে থানায় জিডি করা হয়েছে। তার মা থানায় জিডিটি করেন। জিডির বিষয়ে তদন্ত চলছে।আবু ত্ব-হা মোহাম্মদ আদনান ২০১৮ সালে একটি ইসলামি ট্যালেন্ট হান্ট প্রতিযোগিতায় রানারআপ হন। এরপর ইসলামী শিক্ষা বিষয়ক ইউটিউব চ্যানেল খোলেন। পাশাপাশি দেশের বিভিন্ন মসজিদে দেয়া জুমার খুদবা তার নিজের চ্যানেলে প্রচার করে জনপ্রিয়তা পান।এদিকে নিখোঁজের খবর নিয়ে সোশ্যাল মিডিয়ায় প্রচার-প্রচারণা চালাচ্ছেন তার ফ্যান ও ফলোয়াররা। ",0
https://somoynews.tv/news/2021-06-14/%E0%A6%95%E0%A6%B0-%E0%A6%86%E0%A6%B0%E0%A7%8B%E0%A6%AA-%E0%A6%95%E0%A6%B0%E0%A6%A4%E0%A7%87-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%9A%E0%A6%B8%E0%A6%BF%E0%A6%95--%E0%A6%86%E0%A6%AC%E0%A6%BE%E0%A6%B0%E0%A7%8B-%E0%A6%85%E0%A6%B8%E0%A6%A8%E0%A7%8D%E0%A6%A4%E0%A7%8B%E0%A6%B7-%E0%A6%B8%E0%A7%83%E0%A6%B7%E0%A7%8D%E0%A6%9F%E0%A6%BF,"কর আরোপ করতে যাচ্ছে চসিক, আবারও অসন্তোষ সৃষ্টি","মহানগর ডেস্ক","বাংলাদেশ"," ১৪ জুন, ২০২১","N/A","চট্টগ্রাম সিটি কপোরেশনের আয়ের মূল উৎস গৃহকর। সিটি করপোরেশন কর্মকর্তা, কর্মচারীদের বেতন, নগরীর আবর্জনা অপসারণ, পরিষ্কার-পরিচ্ছন্নতা নিশ্চিতকরণ, শিক্ষা ও স্বাস্থ্যসেবা প্রদানসহ বহুমুখী কর্মকাণ্ডের সিংহভাগ ব্যয় নির্বাহ করা হয় গৃহকর থেকেই।","আন্দোলনের মুখে চার বছর আগে স্থগিত হোল্ডিং ট্যাক্সের আদেশ প্রত্যাহারের জন্য স্থানীয় সরকার মন্ত্রণালয়কে চিঠি দিয়েছে চট্টগ্রাম সিটি করপোরেশন। এই আদেশ প্রত্যাহার হলে নগরবাসীকে স্থাপনার আয়তন নয়, ভাড়ার ওপর কর দিতে হবে। এতে করে ১৫ থেকে ২০ গুণ পর্যন্ত কর বাড়বে। এই সিদ্ধান্ত বাস্তবায়িত হলে জনমনে আবারও অসন্তোষ সৃষ্টির শঙ্কা করদাতা সুরক্ষা পরিষদের। করের বোঝা নতুন করে না চাপিয়ে বকেয়া আদায়ে সিটি করপোরেশনের মনোযোগী হওয়ার পরামর্শ নগর পরিকল্পনাবিদের। তবে সহনীয় পর্যায়ে গৃহকর নির্ধারণের আশ্বাস দিয়েছেন সিটি মেয়র।বর্তমানে নগরবাসী কর দেয় স্থাপনার আয়তনের ভিত্তিতে। সাবেক মেয়র আ জ ম নাছির উদ্দীন দায়িত্বে থাকার সময় বর্গফুটভিত্তিক মূল্যায়নের বদলে স্থাপনার ভাড়ার ভিত্তিতে পঞ্চবার্ষিকী পুনর্মূল্যায়ন করা হয়। সেই সময় ১৫ থেকে ২০ গুণ পর্যন্ত গৃহকর বৃদ্ধি পেয়েছিল। সর্বস্তরের মানুষের আন্দোলনের মুখে ২০১৭ সালের ১০ ডিসেম্বর স্থানীয় সরকার মন্ত্রণালয় গৃহকর পুনর্মূল্যায়নের কার্যক্রম স্থগিত করে। এদিকে দায়িত্ব নেওয়ার কয়েক মাসের মাথায় আবারও একই পথে হাঁটতে চলেছেন সিটি মেয়র রেজাউল করিম চৌধুরী।চট্টগ্রাম করদাতা সুরক্ষা পরিষদের মুখপাত্র ও যুগ্ম সম্পাদক হাসান মারুফ রুমী বলেন, ব্যবসায়ীদের কর রেওয়াত দেওয়া হচ্ছে। সে জায়গায় চট্টগ্রামের মানুষের ওপর এভাবে জুলুম করা হয়। এটা আমরা মানব না।করোনাকালীন সময়ে যারা কর দিচ্ছেন তাদের ওপর করের বোঝা না চাপিয়ে অনাদায়ি কর আদায়ের প্রতি সিটি করপোরেশনের মনোযোগী হওয়া উচিত বলে মনে করেন এ নগর পরিকল্পনাবিদ।নগর পরিকল্পনাবিদ আশিক ইমরান বলেন, নগরীর কাঙ্ক্ষিত সেবা নিশ্চিত করতে হবে। যারা কর দিচ্ছে তাদের ওপর কর বাড়ানো ঠিক হবে না।মানুষের মধ্যে কোনো ক্ষোভের সঞ্চার না করে, স্থগিত আদেশ প্রত্যাহার করা হলে তা পর্যালোচনা করে সহনীয় পর্যায়ে গৃহকর নির্ধারণ করার আশ্বাস দিয়েছেন চট্টগ্রাম সিটি মেয়র রেজাউল করিম চৌধুরী।বর্তমানে নগরীতে হোল্ডিংয়ের সংখ্যা প্রায় দুই লাখ।",0
https://somoynews.tv/news/2021-06-14/%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF-%E0%A6%8F%E0%A6%87%E0%A6%9A%E0%A6%8F%E0%A6%B8%E0%A6%B8%E0%A6%BF%E0%A6%A4%E0%A7%87-%E0%A6%8F%E0%A6%AC%E0%A6%BE%E0%A6%B0%E0%A6%93-%E0%A6%95%E0%A6%BF-%E0%A6%85%E0%A6%9F%E0%A7%8B%E0%A6%AA%E0%A6%BE%E0%A6%B6-,"এসএসসি-এইচএসসিতে এবারও কি অটো পাস?","মহানগর ডেস্ক","বাংলাদেশ"," ১৪ জুন, ২০২১","N/A","মন্ত্রী বলেন, ‘পরীক্ষা দিতে হবে কি না তা পরের কথা, আগে সুস্থ থাকতে হবে। এক বছর পরীক্ষা দিতে না পারলে জীবনে কোনো বিরাট ক্ষতি হয়ে যাবে না। আমরা চাই আমাদের সন্তানরা সুস্থ থাকুক।’","করোনা পরিস্থিতি স্বাভাবিক না হওয়ায় চলতি বছর এসএসসি-এইচএসসি পরীক্ষা হচ্ছে না বলেই ইঙ্গিত দিলেন শিক্ষামন্ত্রী ডা. দীপু মনি। সে ক্ষেত্রে শিক্ষার্থীরা ক্ষতিগ্রস্ত না হয় গত বছরের মতো বিকল্প হিসেবে অটো পাস দেয়া হতে পারে বলেও ইঙ্গিত আসে। রোববার (১৩ জুন) জাতীয় প্রেসক্লাবে এক অনুষ্ঠান শেষে সাংবাদিকদের প্রশ্নের উত্তরে তিনি এমন কথা জানান।মন্ত্রী বলেন, ‘আমরা চিন্তা করেছিলাম স্কুল-কলেজ খুলে দিতে পারলে এসএসসির জন্য ৬০ দিন এবং এইচএসসির জন্য ৮০ দিন ক্লাস নিয়ে সংক্ষিপ্ত সিলেবাস শেষ করে পরীক্ষা নিতে পারব। এখন যদি সেটি না হয় আমরা তার বিকল্প নিয়ে চিন্তা করছি।’এ সময় শিক্ষার্থী ও অভিভাবকদের উদ্দেশে মন্ত্রী বলেন, ‘শিক্ষার্থীদের যেসব পড়া ও অ্যাসাইনমেন্ট দেয়া হচ্ছে তারা যেন সেটি বাসায় বসে শেষ করেন। বাড়িতে বসে স্বাভাবিকভাবে যতটুকু সম্ভব তা যেন করে যায়। এমন কোনো ব্যবস্থা নেওয়া হবে না যাতে তারা ব্যাপকভাবে ক্ষতিগ্রস্ত হয়। বর্তমানে বিশ্বজুড়ে শিক্ষাপ্রতিষ্ঠান বন্ধ থাকায় সবাই ক্ষতিগ্রস্ত হচ্ছে। আমাদের শিক্ষার্থীদের যে ক্ষতি হচ্ছে তা কীভাবে পুষিয়ে নেয়া যায়, তা নিয়ে আমরা কাজ শুরু করেছি।’ডা. দীপু মনি বলেন, বর্তমানে আমরা আদৌ পরীক্ষা নিতে পারব কি না, পরীক্ষা না নিতে পারলে কী ব্যবস্থা নেওয়া হবে তার সবকিছু নিয়েই আমাদের চিন্তাভাবনা রয়েছে। আমরা একটি প্রস্তুতির দিকে যাচ্ছি। এ সময় পরীক্ষার্থীদের বিভ্রান্ত ও ভুল পথে না যেতে পরামর্শ দেন তিনি।বলেন, ‘পরীক্ষা দিতে হবে কি না তা পরের কথা, আগে সুস্থ থাকতে হবে। এক বছর পরীক্ষা দিতে না পারলে জীবনে কোনো বিরাট ক্ষতি হয়ে যাবে না। আমরা চাই আমাদের সন্তানরা সুস্থ থাকুক।’মন্ত্রী বলেন, ‘বর্তমানে করোনাভাইরাসের কারণে দেশের ১০টি জেলায় লকডাউন চলছে। অনেক দেশেও লকডাউন চলছে। বর্তমানে ভাইরাসের নানা ধরনের ভ্যারিয়েন্ট পাওয়া যাচ্ছে, যেগুলো নিয়ে ঝুঁকি অনেক বেশি, বিশেষজ্ঞরাও সেসব নিয়ে কথা বলছেন। এমন পরিস্থিতিতে আমরা শিক্ষাপ্রতিষ্ঠানের ছুটি ৩০ জুন পর্যন্ত বাড়াতে বাধ্য হয়েছি। এরপরও আমরা পরিস্থিতি কতটা কোন দিকে যায় সেদিকে নজর রেখে পরবর্তী সিদ্ধান্ত নেব।’গত বছরের ১৭ মার্চ থেকে এখন পর্যন্ত বন্ধ রয়েছে শিক্ষাপ্রতিষ্ঠান। করোনা পরিস্থিতির কারণে গত বছর এইচএসসি-সমমান পরীক্ষায় অটো পাস দেওয়া হয়। জেএসসি-জেডিসি ও এসএসসি-সমমান পরীক্ষার ফলের ভিত্তিতে এই ফলাফল প্রকাশ করা হয়েছে।",0
https://somoynews.tv/news/2021-06-14/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%AA%E0%A6%A8-%E0%A6%A6%E0%A6%BF%E0%A6%AF%E0%A6%BC%E0%A7%87-%E0%A6%9A%E0%A7%8B%E0%A6%B0%E0%A6%BE%E0%A6%87-%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF--%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%AD,"ফেসবুকে বিজ্ঞাপন দিয়ে চোরাই মোবাইল বিক্রি, গ্রেপ্তার ৭","মহানগর ডেস্ক","বাংলাদেশ"," ১৪ জুন, ২০২১","N/A","দীর্ঘ ৫ মাস অনুসন্ধান শেষে সিলেটের বিভিন্ন স্থানে অভিযান চালিয়ে এই চক্রের মূল হোতাসহ তার দুই সহযোগীকে গ্রেপ্তার করে মোগলাবাজার থানা পুলিশ।","সিলেটে ছিনতাইকৃত মোবাইল-টাকা উদ্ধার করতে গিয়ে অনলাইন চোরাচক্রের সন্ধান পেয়েছে পুলিশ। ইতোমধ্যে এই চক্রের ৭ জন্যকে গ্রেপ্তারও করা হয়েছে।সিলেট মেট্রোপলিটন পুলিশের গোয়েন্দা শাখার অতিরিক্ত উপকমিশনার বি.এম. আশরাফ উল্যাহ তাহের জানান, গত জানুয়ারি মাসে কুচাইয়ে একজন আইনজীবীর মোবাইল ছিনতাইয়ের ঘটনার পর চাঞ্চল্যকর এই তথ্যটি পুলিশের কাছে ধরা পড়ে। দীর্ঘ ৫ মাস অনুসন্ধান শেষে সিলেটের বিভিন্ন স্থানে অভিযান চালিয়ে এই চক্রের মূল হোতাসহ তার দুই সহযোগীকে গ্রেপ্তার করে মোগলাবাজার থানা পুলিশ।গ্রেপ্তারকৃতরা হলো, মৌলভীবাজারের সদর থানার আমতৈল এলাকার চলকাপন গ্রামের মৃত নীল মিয়ার ছেলে আইয়ুব আলী (২২), হবিগঞ্জের নবীগঞ্জ উপজেলার শাকপা টুকেরবাজার এলাকার মৃত চান মিয়ার ছেলে আইনুল হক (২০) ও সিলেটের দক্ষিণ সুমরা উপজেলার শিববাড়ি এলাকার জৈনপুর গ্রামের মৃত সিকান্দর আলীর ছেলে বেলাল আহমদ (২২), জালালাবাদ থানার চরুগাও এলাকার ইমাম হোসেনের ছেলে মো. শামীম মিয়া (২২), চুনারুঘাটের সাটিয়াজুরি গ্রামের মৃত নূর হোসেনের ছেলে সোলেমান (২২), মোগলাবাজার থানাধীন কুচাই গ্রামের মো. খলকু মিয়ার ছেলে রুবেল (২৪), নবীগঞ্জ সাকুয়া গ্রামের মৃত আব্দুল্লাহ’র ছেলে ছাইদ উল্লাহ (২১)। এদের মধ্যে আইয়ুব আলী এই চোর চক্রের মূল হোতা। তবে তার আপন বড় ভাই আব্দুস শহীদকে এখনো ধরতে পারেনি পুলিশ।এ চক্রটি ফেসবুকে ভুয়া আইডি খুলে কম দামে মোবাইল ফোন বিক্রির জন্য বিজ্ঞাপন দেয়। তবে এক আইডি বেশিদিন ব্যবহার করে না। কিছু মোবাইল বিক্রির পর সেই আইডি ডিঅ্যাক্টিভ করে নতুন আরেকটি আইডি খুলে। সিলেটে চোরাই ও ছিনতাই হওয়া মোবাইল ফোনগুলো কম দামে বিক্রি করে। এ চক্রটি দীর্ঘদিন ধরে এভাবে অনলাইনে অপরাধ কর্মকাণ্ড চালিয়ে আসছে। তবে শেষ রক্ষা হয়নিপুলিশের জিজ্ঞাসাবাদে গ্রেপ্তারকৃতরা জানায়, সিলেটের ছিনতাইকারীসহ বিভিন্ন লোকের কাছ থেকে প্রতিদিন মোবাইল ফোন ক্রয় করে তারা। পরে সেগুলো অনলাইনে বিক্রি করে। রোববার (১৩ জুন) গ্রেপ্তারকৃতদের আদালতের মাধ্যমে কারাগারে প্রেরণ করা হয়েছে। আরেক মূল হোতা আব্দুস শহিদসহ এ চক্রের অপর সদস্যদের গ্রেপ্তারের জন্য পুলিশ অভিযান অব্যাহত রেখেছে পুলিশ।",0
https://somoynews.tv/news/2021-06-14/%E0%A7%A9-%E0%A6%95%E0%A7%8D%E0%A6%B2%E0%A6%BE%E0%A6%B8%E0%A7%8D%E0%A6%9F%E0%A6%BE%E0%A6%B0%E0%A7%87-%E0%A6%AD%E0%A6%BE%E0%A6%97-%E0%A6%95%E0%A6%B0%E0%A7%87-%E0%A7%A7%E0%A7%A9-%E0%A6%9C%E0%A7%87%E0%A6%B2%E0%A6%BE%E0%A6%95%E0%A7%87-%E0%A6%95%E0%A6%A0%E0%A7%8B%E0%A6%B0-%E0%A6%B2%E0%A6%95%E0%A6%A1%E0%A6%BE%E0%A6%89%E0%A6%A8%E0%A7%87%E0%A6%B0-%E0%A6%B8%E0%A7%81%E0%A6%AA%E0%A6%BE%E0%A6%B0%E0%A6%BF%E0%A6%B6,"৩ ক্লাস্টারে ভাগ করে ১৩ জেলাকে কঠোর লকডাউনের সুপারিশ","মহানগর ডেস্ক","বাংলাদেশ"," ১৪ জুন, ২০২১","N/A","দেশের উচ্চ সংক্রমণশীল ১৩ জেলার মানুষকে বাঁচাতে তাদের যাতায়াতসহ সব ক্ষেত্রে কঠোর নিয়ন্ত্রণ আরোপ চায় স্বাস্থ্য অধিদপ্তর। তারা ওই ১৩ জেলাকে ৩টি ক্লাস্টারে ভাগ করেছে। এ লক্ষ্যে তারা একটি প্রস্তাব চূড়ান্ত করেছে, যা আজকালের মধ্যে স্বাস্থ্য মন্ত্রণালয়ে পাঠানো হবে। এসব জেলায় কঠোর লকডাউন দেওয়ার সুপারিশ করছে সংস্থাটি।","দেশের করোনা পরিস্থিতি নিয়ন্ত্রণে আসার লক্ষণ নেই। ঈদের পর থেকেই বাড়ছে সংক্রমণ ও মৃত্যু। বিশেষ করে উদ্বেগ বাড়াচ্ছে সীমান্তবর্তী জেলাগুলো। সংক্রমণ ও মৃত্যু ঠেকাতে বেশ কয়েকটি জেলায় লকডাউন জারি করা হয়েছে। তবুও স্বস্তি পাচ্ছে না সরকার। এরই মধ্যে নতুন করে উদ্বেগ বাড়াচ্ছে উপসর্গ নিয়ে মৃত্যুর সংখ্যা। সারাদেশে ৫৮ জন মারা গেছেন। এর মধ্যে রাজশাহী বিভাগে মারা যাওয়া ৫২ জনের মধ্যে শুধু রাজশাহী মেডিকেল কলেজ হাসপাতালেই মারা গেছেন ৫০ জন।এমন অবস্থায় দেশের উচ্চ সংক্রমণশীল ১৩ জেলার মানুষকে বাঁচাতে তাদের যাতায়াতসহ সব ক্ষেত্রে কঠোর নিয়ন্ত্রণ আরোপ চায় স্বাস্থ্য অধিদপ্তর। তারা ওই ১৩ জেলাকে ৩টি ক্লাস্টারে ভাগ করেছে। এ লক্ষ্যে তারা একটি প্রস্তাব চূড়ান্ত করেছে, যা আজকালের মধ্যে স্বাস্থ্য মন্ত্রণালয়ে পাঠানো হবে। এসব জেলায় কঠোর লকডাউন দেওয়ার সুপারিশ করছে সংস্থাটি।সম্প্রতি অধিদপ্তরের একজন অতিরিক্ত মহাপরিচালকের নেতৃত্বে একটি উচ্চক্ষমতাসম্পন্ন দল সীমান্তবর্তী জেলা পরিদর্শন করে সার্বিক পরিস্থিতি বিশ্লেষণ করে স্বাস্থ্য মন্ত্রণালয়ের কাছে এসব জেলায় লকডাউনের সুপারিশ করার সিদ্ধান্ত নেয়।সীমান্ত জেলা ঘুরে আসা একাধিক সদস্যে গণমাধ্যমকে জানিয়েছেন, প্রথম ক্লাস্টারে রয়েছে চারটি জেলা-কুড়িগ্রাম, লালমনিরহাট, ঠাকুরগাঁও ও দিনাজপুর। এ চারটি জেলায় সংক্রমণের হার ৩০ শতাংশের বেশি।দ্বিতীয় ক্লাস্টারে রয়েছে চারটি জেলা। এগুলো হলো- চাঁপাইনবাবগঞ্জ, রাজশাহী, নাটোর ও নওগাঁ। এই জেলাগুলোয় শনাক্তের হার ১০ শতাংশের উপরে। তৃতীয় ক্লাস্টারে রয়েছে ৫টি জেলা। এগুলো হলো- সাতক্ষীরা, যশোর, খুলনা, চুয়াডাঙ্গা ও পিরোজপুর। এসব জেলায় শনাক্তের হার ৫ থেকে ১০ শতাংশ।অধিদপ্তর বলছে, ৪ জুন থেকে ১০ জুন পর্যন্ত এক পরিসংখ্যানে দেখা যায়, দেশের ৬৪ জেলার মধ্যে ২২টি জেলা অধিকতর উচ্চ সংক্রমিত। সেখানে নমুনা পরীক্ষায় পজিটিভের হার ১০-এর সমান বা বেশি। আবার ৭ জেলায় শনাক্তের হার ১০ শতাংশ বা এর বেশি। সেগুলো হলো : রাজশাহী, খুলনা, যশোর, চাঁপাইনবাবগঞ্জ, সাতক্ষীরা, কক্সবাজার ও ফরিদপুর।অধিদপ্তরের তথ্যে আরও দেখা গেছে, সংক্রমণশীল এলাকাগুলোর হাসপাতালে শতভাগ শয্যায় কোভিড-১৯ রোগী ভর্তি থেকে চিকিৎসা নিচ্ছেন। এমনকি আইসিইউ (নিবিড় পরিচর্যা কেন্দ্র) শয্যার প্রায় শতভাগ রোগীতে পূর্ণ।এর মধ্যে রাজশাহী মেডিকেল কলেজ হাসপাতালে ২৫৩টি কোভিড শয্যা এবং ১৮টি আইসিইউ শয্যা রয়েছে। এই হাসপাতালের শতভাগ শয্যায় রোগী চিকিৎসাধীন। খুলনা মেডিকেল কলেজ হাসপাতালে কোভিড শয্যা ৮০টি এবং আইসিইউ শয্যা ১০টির একটিও ফাঁকা নেই।যশোরের ২৫০ শয্যা জেনারেল হাসপাতালে কোভিড ৪০টি শয্যায় রোগী আছেন। তবে আইসিইউর ৩টি শয্যার একটি ফাঁকা আছে। চাঁপাইনবাবগঞ্জ ২৫০ শয্যার হাসপাতালে ৫০টি কোভিড শয্যার সবই রোগীতে পূর্ণ। এই হাসপাতালে কোনো আইসিইউ শয্যা নেই।এদিকে, দিনাজপুর সদরে মঙ্গলবার থেকে এক সপ্তাহের লকডাউন শুরু হয়েছে। সিদ্ধান্ত অনুযায়ী, ২১ জুন পর্যন্ত লকডাউন চলাকালে সদর উপজেলার কেউ ঘর থেকে বের হতে পারবেন না।মোটরসাইকেল, ইজিবাইক, কার, মাইক্রোবাসসহ সব রকমের যানবাহন চলাচল বন্ধ থাকবে। ওষুধ ও অত্যাবশ্যকীয় পণ্য ছাড়া বন্ধ থাকবে সব দোকান।",0
https://somoynews.tv/news/2021-06-14/%E0%A6%AA%E0%A6%B0%E0%A7%80%E0%A6%AE%E0%A6%A8%E0%A6%BF%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%93-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE--%E0%A6%95%E0%A7%87-%E0%A6%8F%E0%A6%87-%E0%A6%A8%E0%A6%BE%E0%A6%9B%E0%A6%BF%E0%A6%B0-%E0%A6%AE%E0%A6%BE%E0%A6%B9%E0%A6%AE%E0%A7%81%E0%A6%A6-,"পরীমনিকে নির্যাতনকারী কে এই নাছির মাহমুদ?","বিনোদন ডেস্ক","বাংলাদেশ"," ১৪ জুন, ২০২১","N/A","ঢাকা বোট ক্লাবের প্রতিষ্ঠাতা সদস্য নাছির একজন আবাসন ব্যবসায়ী। উত্তরা ক্লাবেরও সাবেক সভাপতি তিনি।","ঢালিউড ছবির আলোচিত অভিনেত্রী পরীমনি এক ব্যবসায়ীর বিরুদ্ধে ধর্ষণ ও হত্যাচেষ্টার অভিযোগ করেছেন। রোববার (১৩ জুন) রাত পৌনে ১১টার দিকে বনানীর নিজ বাসায় এ অভিযোগ করেন তিনি।ওই ব্যক্তি ঢাকা বোট ক্লাবের কার্যনির্বাহী কমিটির সদস্য (বিনোদন ও সংস্কৃতি) নাছির ইউ মাহমুদ বলে জানান পরীমনি।এই অভিনেত্রীর অভিযোগ, চার দিন আগে উত্তরায় বোট ক্লাবে নাছির মাহমুদ তার ওপর চড়াও হয়েছিলেন।ঢাকা বোট ক্লাবের প্রতিষ্ঠাতা সদস্য নাছির একজন আবাসন ব্যবসায়ী। উত্তরা ক্লাবেরও সাবেক সভাপতি তিনি।ঘটনার বর্ণনা দিয়ে পরীমনি জানান, গত বুধবার (৯ জুন) রাতে পারিবারিক বন্ধু অমি ও পরীর পোশাক ডিজাইনার জিমির সঙ্গে বাইরে বের হয়েছিলেন। রাত ১২টার দিকে অমি তাদের নিয়ে ঢাকা বোট ক্লাবে যাই। সেখানে মদ্যপানরত কয়েকজন ব্যক্তির সঙ্গে পরীর পরিচয় করে দেন অমি। পরে অমি সেখানে থাকা নাছির ইউ মাহমুদ নামে এক ব্যক্তির কাছে নিয়ে যায়। সে সময় নাছির ইউ মাহমুদ নিজেকে ঢাকা বোট ক্লাবের সভাপতি হিসেবে পরিচয় দেন। সেখানে নাছির ইউ মাহমুদ আমাকে মদ খেতে অফার করেন। আমি রাজি না হলে আমাকে জোর করে মদ খাওয়ানোর চেষ্টা করেন। একপর্যায়ে আমাকে চড়-থাপ্পড় মারেন। তারপর নির্যাতন ও হত্যাচেষ্টা করেন।পরীমনি বলেন, ‘অমি একজন ব্যবসায়ী এবং তার কস্টিউম ডিজাইনার জেমির স্কুল বন্ধু। অমিও এ ঘটনার সঙ্গে জড়িত।’এ সময় কান্নাজড়িত কণ্ঠে পরী বলেন, ‘আমি বলতে চাই, কিন্তু বলতে পারছি না। আমার বলতে ইচ্ছা করছে অনেক। আমি চার দিন ধরে পাগল হয়ে গেছি। আমার জায়গায় থাকলে আপনারা কথা বলতে পারতেন না।’ঘটনার পরপরই বনানী থানায় অভিযোগ করতে গিয়েছিলেন পরীমনি। সে সময় দায়িত্বপ্রাপ্ত কোনো কর্মকর্তা তার অভিযোগ রেকর্ড করেননি বলে অভিযোগ করেন তিনি। এ সময় পুলিশের সাহায্যে পরীমনি হাসপাতাল পর্যন্ত গিয়েও আতঙ্কবশত চিকিৎসা না নিয়েই বাড়ি ফিরে যান বলে জানান।সংবাদ সম্মেলনে নিজের নিরাপত্তা নিয়ে শঙ্কা প্রকাশ করেন এ অভিনেত্রী। এ সময় একাধিকবার কান্নায় ভেঙে পড়তে দেখা গেছে তাকে। কথা বলতে গিয়ে বারবার থেমে যাচ্ছিলেন পরীমনি।সবশেষ পরীমনি বলেন, ‘আমি সুইসাইড করার মতো মেয়ে না। আমি যদি মরে যাই, বুঝবেন মেরে ফেলা হয়েছে। আমি সুইসাইড করতে পারি না, সুইসাইড করব না। আমি আমার বিচার নিয়ে মরব। আমার সাথে অন্যায় করা হয়েছে। আমি অন্যায়ের বিচার চাই।’তবে এ বিষয়ে মূল অভিযুক্ত নাছির ইউ মাহমুদের কোনো বক্তব্য এখনো পাওয়া যায়নি।এর আগে, রোববার (১৩ জুন) সন্ধ্যায় নিজের ভেরিফায়েড ফেসবুক পেজে স্ট্যাটাসের মাধ্যমে ধর্ষণ ও হত্যাচেষ্টা করা হয়েছে বলে দাবি করেন পরিমনি। এ ঘটনার বিচার চেয়ে প্রধানমন্ত্রী শেখ হাসিনাকে উদ্দেশ করে খোলা চিঠি পোস্ট করেন পরীমনি।নড়াইলের মেয়ে শামসুন্নাহার স্মৃতি চলচ্চিত্রে পরীমনি নাম নিয়ে ২০১৫ সালে নামার পর দ্রুতই জনপ্রিয় হয়ে ওঠেন। ইতোমধ্যে দুই ডজন চলচ্চিত্রে নায়িকার চরিত্র রূপায়ণ করেছেন তিনি। ",0
https://somoynews.tv/news/2021-06-14/%E0%A6%9A%E0%A7%81%E0%A7%9F%E0%A6%BE%E0%A6%A1%E0%A6%BE%E0%A6%99%E0%A7%8D%E0%A6%97%E0%A6%BE%E0%A7%9F-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%B6%E0%A6%A8%E0%A6%BE%E0%A6%95%E0%A7%8D%E0%A6%A4%E0%A7%87%E0%A6%B0-%E0%A6%B9%E0%A6%BE%E0%A6%B0-%E0%A7%AA%E0%A7%A9-%E0%A7%A7%E0%A7%AE-,"চুয়াডাঙ্গায় করোনা শনাক্তের হার ৪৩ দশমিক ১৮ শতাংশ","বাংলার সময় ডেস্ক","বাংলাদেশ"," ১৪ জুন, ২০২১","N/A","চুয়াডাঙ্গার চারটি উপজেলায় নতুন করে ২৪ ঘণ্টায় ১৩২ জনের নমুনা পরীক্ষা করে ৫৭ জন করোনা পজিটিভ হয়েছে। বর্তমানে আক্রান্ত রোগীর সংখ্যা ৩২২ জন। শনাক্তের হার ৪৩ দশমিক ১৮ শতাংশ।","চুয়াডাঙ্গায় প্রতিদিনই বাড়ছে করোনাভাইরাসে আক্রান্ত রোগীর সংখ্যা। জেলার সীমান্তবর্তী দুটি উপজেলায় আক্রান্ত রোগীর সংখ্যা অনেক বেশি। গত ২৪ ঘণ্টায় নতুন করে এ জেলায় করোনা আক্রান্ত হয়েছেন ৫৭ জন। করোনা উপসর্গ নিয়ে একজন মারা গেছেন। শনাক্তের হার ৪৩ দশমিক ১৮ শতাংশ। এদের মধ্যে নারীরা বেশি করোনা আক্রান্ত হচ্ছেন। সোমবার (১৪ জুন) সকালে চুয়াডাঙ্গা সিভিল সার্জন অফিস সূত্রে এ তথ্য জানা যায়।চুয়াডাঙ্গার চারটি উপজেলায় নতুন করে ২৪ ঘণ্টায় ১৩২ জনের নমুনা পরীক্ষা করে ৫৭ জন করোনা পজিটিভ হয়েছে। দামুড়হুদা উপজেলায় ৩৫ জন, সদর উপজেলায় ১৩ জন ও জীবননগর উপজেলায় ৭ জনসহ ৫৭ জনের করোনা পজিটিভ হয়েছে। বর্তমানে আক্রান্ত রোগীর সংখ্যা ৩২২ জন। শনাক্তের হার ৪৩ দশমিক ১৮ শতাংশ।এ পর্যন্ত করোনা আক্রান্ত হয়ে চুয়াডাঙ্গা জেলায় মারা গেছেন ৭১ জন। চুয়াডাঙ্গা সদর হাসপাতালে আইসোলেশন ওয়ার্ডে ৩৬ জন ও হোম আইসোলেশনে ২৮৩ রোগি চিকিৎসাধীন রয়েছে। চুয়াডাঙ্গা সদর উপজেলায় ৭৮ জন, আলমডাঙ্গা উপজেলায় ২৪ জন, দামুড়হুদা উপজেলায় ১৬৫ জন ও জীবননগর উপজেলায় ৫৫ জন নতুন করে করোনা আক্রান্ত হয়েছেন।চুয়াডাঙ্গা সদর হাসপাতালের হলুদ জোনে করোনা উপসর্গ নিয়ে চিকিৎসাধীন চুয়াডাঙ্গার দর্শনার একজনকে উন্নত চিকিৎসার জন্য ঢাকায় নেওয়ার পথে মারা যান।",0
https://somoynews.tv/news/2021-06-14/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE%E0%A7%9F-%E0%A6%86%E0%A6%B0%E0%A7%8B-%E0%A6%A6%E0%A7%81%E0%A6%87%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"চট্টগ্রামে করোনায় আরও দুজনের মৃত্যু","মহানগর ডেস্ক","বাংলাদেশ"," ১৪ জুন, ২০২১","N/A","চট্টগ্রামের সিভিল সার্জন ডা. সেখ ফজলে রাব্বী রোববার সংবাদমাধ্যমকে বিষয়টির সত্যতা নিশ্চিত করেন।","চট্টগ্রামে গত ২৪ ঘণ্টায় করোনায় আরও দুজনের মৃত্যু হয়েছে। গত বছরের ৩ এপ্রিল থেকে এ পর্যন্ত চট্টগ্রামে মোট মৃতের সংখ্যা ৬৪২ জন। এর মধ্যে ৪৫৩ জন নগরীর ও ১৮৯ জন উপজেলার বাসিন্দা।সোমবার (১৪ জুন) সিভিল সার্জন অফিস জানায়, গত ২৪ ঘণ্টায় চট্টগ্রামে ৭৪১টি নমুনা পরীক্ষা হয়। এর মধ্যে করোনা পজিটিভ রোগী শনাক্ত হয়েছে ৬৭ জন। সংক্রমণ হার ৯ দশমিক ৪ শতাংশ। চট্টগ্রামে এ পর্যন্ত করোনা সংক্রমিত শনাক্তের সংখ্যা দাঁড়িয়েছে ৫৪ হাজার ৮০৭ জনে। এর মধ্যে মহানগরীর বাসিন্দা ৪৩ হাজার ৩৯৪ জন ও জেলার ১১ হাজার ৪১৩ জন।সিভিল সার্জন অফিস জানায়, গত ২৪ ঘণ্টায় মাসের সর্বনিম্ন ৯ দশমিক ৪ শতাংশ সংক্রমণ হার রেকর্ড হয়। এর আগের সর্বনিম্ন ছিল ৫ জুন। সেটি ছিল ৯ দশমিক ৬৫ শতাংশ। সর্বোচ্চ সংক্রমণ হার পাওয়া যায় ১১ জুন, ১৫ দশমিক ৭৪ শতাংশ। সিভিল সার্জন অফিস আরও জানায়, গত ২৪ ঘণ্টায় ৫৩১ জন সুস্থ হয়েছেন।এ পর্যন্ত মোট সুস্থ হয়েছেন ৪৬ হাজার ১৯১ জন। এর মধ্যে হাসপাতালে থেকে সুস্থ ৬ হাজার ৯৭ জন এবং হোম আইসোলেশেনে থেকে সুস্থ হন ৪০ হাজার ৯৪ জন। হোম আইসোলেশনে নতুন যুক্ত হন ২৮ জন ও ছাড়পত্র নেন ৩৩ জন। বর্তমানে হোম আইসোলেশনে রয়েছেন এক হাজার ১০৪ জন।গত ২৪ ঘণ্টায়, নগরীর ছয়টি ও কক্সবাজার মেডিকেল কলেজ ল্যাবে চট্টগ্রামের ৭৪১ জনের নমুনা পরীক্ষা করা হয়। নতুন শনাক্ত ৬৭ জনের মধ্যে শহরের বাসিন্দা ৪৯ জন এবং পাঁচ উপজেলার ১৮ জন। উপজেলায় আক্রান্তদের মধ্যে সর্বোচ্চ মীরসরাইয়ে ১০ জন, সীতাকুণ্ডে ৪ জন, রাঙ্গুনিয়ায় ২ জন এবং হাটহাজারী ও লোহাগাড়ায় একজন করে রয়েছেন। চট্টগ্রামের সিভিল সার্জন ডা. সেখ ফজলে রাব্বী রোববার সংবাদমাধ্যমকে বিষয়টির সত্যতা নিশ্চিত করেন।",0
https://somoynews.tv/news/2021-06-14/%E0%A6%9D%E0%A6%B0%E0%A7%87%E0%A6%AA%E0%A7%9C%E0%A6%BE-%E0%A6%B2%E0%A6%BF%E0%A6%9A%E0%A7%81-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF-%E0%A6%95%E0%A6%B0%E0%A7%87-%E0%A6%B8%E0%A6%82%E0%A6%B8%E0%A6%BE%E0%A6%B0-%E0%A6%9A%E0%A6%BE%E0%A6%B2%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0,"ঝরে পড়া লিচু বিক্রি করে সংসার চালাচ্ছেন শতাধিক পরিবার","বাংলার সময় ডেস্ক","বাংলাদেশ"," ১৪ জুন, ২০২১","N/A","বাগানের ঝরে পড়া লিচু বিক্রি করে সংসারের চাকা সচল রাখছে করোনাকালে আয়ের উৎস হারানো ঠাকুরগাঁওয়ের শতাধিক পরিবার। লিচু মৌসুমে তারা অল্প পুঁজিতে কিছুটা হলেও আয়ের সুযোগ পেয়েছেন।","বড় কোনো শিল্পকারখানা না থাকায় এই করোনাকালে উত্তরের জেলা ঠাকুরগাঁওয়ের শ্রমজীবী মানুষের দিন কাটছিল বেকার অসহায় অবস্থায়। তবে চলতি লিচু মৌসুমে গাছ থেকে ঝরে পড়া এবং ছড়া থেকে ছুটে যাওয়া লিচু বিক্রি করে আয়ের উৎস খুজে পেয়েছেন অনেকে।জেলা সদরের শতাধিক পরিবার এখন পাইকারদের কাছ থেকে কমদামে ঝরে পড়া ও ছুটে যাওয়া লিচু কিনে বাড়ির সামনে সড়কের পাশে লাইন ধরে শ’ হিসেবে বিক্রি করছে।বাড়ির আসবাবপত্রে সারি সারি করে সাজানো সেই লিচু কিনে নিচ্ছেন পথচারী কিংবা দূর-দূরান্ত থেকে আসা মানুষ। এভাবে একদিকে যেমন শ্রমজীবী মানুষের সংসারের চাকা ঘুরছে, অন্যদিকে মৌসুমি ফল কমদামে কিনতে পেরে খুশি ভোক্তারাও।কয়েকজন জানান, এগুলো বিক্রি করে ২০০-৩০০ টাকা লাভ হয়। এতে পেটের খোরাকি হয়।আবদুল হাদি নামে এক ক্রেতা জানান, শুনেছি এখানে কম দামে লিচু পাওয়া যায়। সে জন্য লিচু কিনতে এসেছি।  ব্যবসায়ীরা বলছেন, গাছ থেকে নামানোর পর যেসব লিচু ঝরে যায় তা অল্প দামে কিনে স্থানীয়রা সংসারের চাকা সচল করতে পারছেন।ঠাকুরগাঁওয়ের বড়বাড়ি ব্যবসায়ী মো. আজিমউদ্দিন বলেন, গাছ থেকে লিচু নামানো সময় কিছু লিচু পড়ে যায়। সেগুলো এরা নিয়ে বিক্রি করে। এতে তাদের কিছু পয়সা আয় হয়।প্রতিদিন মুন্সিরহাট এলাকায় সকাল থেকে বিকেল পর্যন্ত ঝরে পড়া ও ছুটে যাওয়া লিচু বিক্রি করে প্রতিটি পরিবার আয় করছে ৩০০ থেকে ৫০০ টাকা পর্যন্ত।
 ",1
https://somoynews.tv/news/2021-06-14/%E0%A6%A8%E0%A6%BE%E0%A6%99%E0%A7%8D%E0%A6%97%E0%A6%B2%E0%A6%95%E0%A7%8B%E0%A6%9F%E0%A7%87-%E0%A6%AC%E0%A6%96%E0%A6%BE%E0%A6%9F%E0%A7%87-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A7%AC-%E0%A6%AE%E0%A6%BE%E0%A6%B8%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1,"নাঙ্গলকোটে বখাটে যুবকের ৬ মাসের কারাদণ্ড","বাংলার সময় ডেস্ক","বাংলাদেশ"," ১৪ জুন, ২০২১","N/A","রোববার (১৩ জুন) নাঙ্গলকোট উপজেলা নির্বাহী কর্মকর্তা লামইয়া সাইফুল এ শাস্তি প্রদান করেন।","কুমিল্লার নাঙ্গলকোটের ঢালুয়া ইউনিয়নে এক প্রবাসীর দশম শ্রেণিতে পড়ুয়া মেয়েকে উত্ত্যক্ত করার দায়ে দেলোয়ার হোসেন রাসেল (২৫) নামে এক বখাটেকে ৬ মাসের কারাদণ্ড দিয়ে জেলহাজতে প্রেরণ করা হয়েছে। রাসেল একই গ্রামের আব্দুল ওহাবের ছেলে।রোববার (১৩ জুন) নাঙ্গলকোট উপজেলা নির্বাহী কর্মকর্তা লামইয়া সাইফুল এ শাস্তি প্রদান করেন।জানা যায়, উপজেলার ঢালুয়া ইউনিয়নের বায়রা গ্রামের আব্দুল ওহাবের ছেলে বখাটে দেলোয়ার হোসেন রাসেল দীর্ঘদিন ধরে স্থানীয় স্কুলে পড়ুয়া এক ছাত্রীকে উত্ত্যক্ত করে আসছে। শনিবার রাতে ওই ছাত্রী প্রকৃতির ডাকে সাড়া দিতে ঘরের বাইরে গেলে আগ থেকে ওত পেতে থাকা রাসেল তার শ্লীলতাহানির চেষ্টা করে। পরে ছাত্রী ও তার দাদির শোর চিৎকার করলে বখাটে রাসেল পালিয়ে যায়।এ ব্যাপারে ইভটিজিংয়ের শিকার ছাত্রীর মা উপজেলার নির্বাহী কর্মকর্তার কাছে লিখিত অভিযোগ করেন। অভিযোগের আলোকে নাঙ্গলকোট থানা পুলিশের উপপরিদর্শক (এসআই) মফিজুল ইসলাম সঙ্গীয় ফোর্স বখাটে দেলোয়ার হোসেন রাসেলকে আটক করে পরে ভ্রাম্যমাণ আদালতের মাধ্যমে তাকে ৬ মাসের কারাদণ্ড দেওয়া হয়।নাঙ্গলকোট উপজেলা নির্বাহী কর্মকর্তা লামইয়া সাইফুল বলেন, অভিযোগ পেয়ে তাকে আটক করে জিজ্ঞাসাবাদ করে ঘটনার সত্যতা নিশ্চিত হওয়ায় তাকে শাস্তি প্রদান করে কারাগারে প্রেরণ করা হয়েছে।",0
https://somoynews.tv/news/2021-06-14/%E0%A6%B8%E0%A7%81%E0%A6%87%E0%A6%B8%E0%A6%BE%E0%A6%87%E0%A6%A1-%E0%A6%A8%E0%A7%9F--%E0%A6%AE%E0%A6%B0%E0%A7%87-%E0%A6%97%E0%A7%87%E0%A6%B2%E0%A7%87-%E0%A6%AC%E0%A7%81%E0%A6%9D%E0%A6%AC%E0%A7%87%E0%A6%A8-%E0%A6%AE%E0%A7%87%E0%A6%B0%E0%A7%87-%E0%A6%AB%E0%A7%87%E0%A6%B2%E0%A6%BE-%E0%A6%B9%E0%A7%9F%E0%A7%87%E0%A6%9B%E0%A7%87--%E0%A6%AA%E0%A6%B0%E0%A7%80%E0%A6%AE%E0%A6%A8%E0%A6%BF,"সুইসাইড নয়, মরে গেলে বুঝবেন মেরে ফেলা হয়েছে: পরীমনি","বিনোদন ডেস্ক","বাংলাদেশ"," ১৪ জুন, ২০২১","N/A","‘আমি সুইসাইড করার মতো মেয়ে না। আমি যদি মরে যাই, বুঝবেন মেরে ফেলা হয়েছে।’","ঢাকাই সিনেমার জনপ্রিয় ও আলোচিত অভিনেত্রী পরীমণি এক ব্যবসায়ীর বিরুদ্ধে ধর্ষণ ও হত্যাচেষ্টার অভিযোগ করেছেন। রোববার (১৩ জুন) রাত পৌনে ১১টার দিকে বনানীর নিজ বাসায় গণমাধ্যমে এ অভিযোগ করেন তিনি। এরআগে এক ফেসবুক পোস্টে তিনি একই অভিযোগ করেন এবং প্রধানমন্ত্রীর কাছে বিচার চান।সংবাদ সম্মেলনে নিজের নিরাপত্তা নিয়ে শঙ্কা প্রকাশ করে অভিনেত্রী বলেন, ‘আমি সুইসাইড করার মতো মেয়ে না। আমি যদি মরে যাই, বুঝবেন মেরে ফেলা হয়েছে। আমি সুইসাইড করতে পারি না, সুইসাইড করব না। আমি আমার বিচার নিয়ে মরব। আমার সাথে অন্যায় করা হয়েছে। আমি অন্যায়ের বিচার চাই।’ কথাগুলো বলার সময় বেশ ক্ষুব্ধ ছিলেন এ অভিনেত্রী।এ সময় একাধিকবার কান্নায় ভেঙে পড়তে দেখা গেছে তাকে। কথা বলতে গিয়ে বারবার থেমে যাচ্ছিলেন পরীমনি।পরীমনির অভিযোগ, ‘গত বুধবার রাত ১২টায় আমাকে বিরুলিয়ায় নাছির ইউ. মাহমুদের কাছে নিয়ে যায় অমি। সে সময় নাছির ইউ. মাহমুদ নিজেকে ঢাকা বোট ক্লাবের সভাপতি হিসেবে পরিচয় দেন। সেখানে নাছির ইউ. মাহমুদ আমাকে মদ খেতে অফার করেন। আমি রাজি না হলে আমাকে জোর করে মদ খাওয়ানোর চেষ্টা করেন। একপর্যায়ে আমাকে চড় থাপ্পড় মারেন। তারপর নির্যাতন ও হত্যাচেষ্টা করেন। অমিও এ ঘটনার সঙ্গে জড়িত।’",0
https://somoynews.tv/news/2021-06-14/%E0%A6%B0%E0%A6%BE%E0%A6%99%E0%A6%BE%E0%A6%AE%E0%A6%BE%E0%A6%9F%E0%A6%BF%E0%A6%A4%E0%A7%87-%E0%A6%9A%E0%A6%BE%E0%A6%95%E0%A6%AE%E0%A6%BE-%E0%A6%97%E0%A7%8D%E0%A6%B0%E0%A6%BE%E0%A6%AE%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE,"রাঙামাটিতে চাকমা গ্রামপ্রধানকে গুলি করে হত্যা","বাংলার সময় ডেস্ক","বাংলাদেশ"," ১৪ জুন, ২০২১","N/A","উপজেলা সদরের লুলাংছড়ি এলাকায় এ ঘটনা ঘটে বলে নিশ্চিত করেছেন জুরাছড়ি থানার ভারপ্রাপ্ত কর্মকর্তা (ওসি) মো. শফিউল আজম।","রাঙামাটির জুরাছড়িতে পাত্থর মনি চাকমা (৬০) নামের এক কার্বারিকে (গ্রামপ্রধান) গুলি করে হত্যা করেছে দুর্বৃত্তরা।রোববার (১৩ জুন) রাত ৯টার দিকে উপজেলা সদরের লুলাংছড়ি এলাকায় এ ঘটনা ঘটে বলে নিশ্চিত করেছেন জুরাছড়ি থানার ভারপ্রাপ্ত কর্মকর্তা (ওসি) মো. শফিউল আজম।সময় সংবাদকে স্থানীয় পুলিশ জানিয়েছে, ঘটনার খবর পেয়েই ফোর্স সেখানে গেছে। তারা ফিরে এলে বিস্তারিত জানা যাবে। তবে গ্রামপ্রধান বা কার্বারি পাত্থরমনি চাকমা মারা গেছেন, এটা নিশ্চিত।তবে কে বা কারা, কিংবা পাহাড়ের বিবদমান কোনো আঞ্চলিক দল অথবা অন্য কেউ এ ঘটনার সঙ্গে জড়িত কি না, তাৎক্ষণিকভাবে এর কিছুই জানাতে পারেনি তারা।পাহাড়ের চার আঞ্চলিক দলের কেউই এখন পর্যন্ত এই ঘটনা নিয়ে মুখে খোলেননি।",0
https://somoynews.tv/news/2021-06-14/%E0%A6%86%E0%A6%B2%E0%A6%AE%E0%A6%BE%E0%A6%B0%E0%A6%BF-%E0%A6%93%E0%A7%9F%E0%A7%8D%E0%A6%AF%E0%A6%BE%E0%A6%B0%E0%A6%A1%E0%A7%8D%E0%A6%B0%E0%A7%8B%E0%A6%AC%E0%A7%87%E0%A6%B0-%E0%A6%AA%E0%A7%87%E0%A6%9B%E0%A6%A8%E0%A7%87-%E0%A7%AB%E0%A7%A6-%E0%A6%95%E0%A7%87%E0%A6%9C%E0%A6%BF-%E0%A6%97%E0%A6%BE%E0%A6%81%E0%A6%9C%E0%A6%BE,"আলমারি-ওয়্যারড্রোবের পেছনে ৫০ কেজি গাঁজা","মহানগর ডেস্ক","বাংলাদেশ"," ১৪ জুন, ২০২১","N/A","ব্রাহ্মণবাড়িয়ার কসবা থেকে ঢাকা হয়ে মুন্সিগঞ্জে যাওয়ার কথা ছিল চালানটির","আসবাবপত্র বোঝাই পিকআপ। গন্তব্য ঢাকা থেকে মুন্সিগঞ্জ। পথে গোয়েন্দাদের চ্যালেঞ্জ। আসবাবপত্রের আড়ালে মাদক চোরাচালানের তথ্য আছে। শেষ পর্যন্ত আলমারি আর ওয়্যারড্রোবের পেছন থেকে উদ্ধার করা হয় বিশেষ কায়দায় লুকানো ৫০ কেজি গাঁজা। এক নারীসহ দুজনকে গ্রেপ্তারের পর পুলিশ বলছে, গতিবিধি পর্যবেক্ষণে মাদক কারবারিরা জিপিএস ট্র্যাকিং সার্ভিসের আওতায় নিয়ে এসেছিল পিকআপটি।আসবাবপত্র বোঝাই এই পিকআপ ভ্যানটি আটক করে নিয়ে আসা হয় মিন্টো রোডের গোয়েন্দা কার্যালয়ে। ভ্যানটিতে মাদকের একটি বড় চালানের তথ্য আছে পুলিশের কাছে।পিকআপে থাকা সব আসবাবপত্রে তল্লাশি শুরু করে গোয়েন্দারা। একজন কাঠমিস্ত্রি দিয়ে খোলা হয় ওয়্যারড্রোবের পেছনের অংশটি। তাতেই বেরিয়ে আসে একের পর এক গাঁজার পুঁটলি।গোয়েন্দা তথ্য অনুযায়ী, পিকআপটিতে আরো মাদক থাকার কথা। এবার খোলা হয় আলমারি। পেছনের অংশে তৈরি করা হয়েছে বিশেষ কম্পার্টমেন্ট। এখানেও থরে থরে সাজানো গাঁজার পুঁটলি।ওজন দিয়ে দেখা গেল প্রায় ৫০ কেজি গাঁজা। ব্রাহ্মণবাড়িয়ার কসবা থেকে ঢাকা হয়ে মুন্সিগঞ্জে যাওয়ার কথা ছিল চালানটির।পিকআপটির চালক ও এক নারীকে গ্রেপ্তারের পর পুলিশের দাবি, তাদের চোখ ফাঁকি দিতেই বাসা বদলের আড়ালে মূলত মাদক চোরাচালান করছিল চক্রটি। এ ছাড়া গাড়িটির গতিবিধি খেয়াল রাখতে ব্যবহার করা হয়েছে জিপিএস পদ্ধতি।ঢাকা মহানগর গোয়েন্দা পুলিশের উপকমিশনার মশিউর বলেন, যারা বড় দাগের মাদকের ব্যবসায়ী তারা বিভিন্ন কৌশল অবলম্বন করেন। তাদের লাইন, ড্রাইভারকে নিয়ন্ত্রণে জিপিএস ব্যবহার করেন।পুলিশ বলছে, শুধু মাদক কারবারি নয়, আইনের আওতায় আনতে হবে ভোক্তাদের। নাইলে এর লাগাম টানা সম্ভব নয়।ঢাকা মহানগর গোয়েন্দা পুলিশের যুগ্ম কমিশনার মোহাম্মদ হারুন অর রশীদ বলেন, আমরা যারা যেভাবে চোরাচালান ধরতেছি, ঠিক তেমনিভাবে যারা ভোক্তা তাদেরকে আইনের আওতায় নিয়ে আসতে হবে।রাজধানীতে প্রতিদিনই নিত্য নতুন কায়দায় ঢুকছে মাদক। আইনশৃঙ্খলা বাহিনীর অভিযানে বিপুল পরিমাণ মাদক উদ্ধার হলেও কোনোভাবেই নিয়ন্ত্রণ করা যাচ্ছে না মাদক চোরাচালান। ",0
https://somoynews.tv/news/2021-06-14/%E0%A7%AD-%E0%A6%9F%E0%A7%87%E0%A6%95%E0%A7%8D%E0%A6%B8%E0%A6%9F%E0%A6%BE%E0%A6%87%E0%A6%B2-%E0%A6%95%E0%A6%B2%E0%A7%87%E0%A6%9C%E0%A7%87-%E0%A6%9A%E0%A6%B2%E0%A6%9B%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%86%E0%A6%AC%E0%A7%87%E0%A6%A6%E0%A6%A8--%E0%A7%A7%E0%A7%AD-%E0%A6%9C%E0%A7%81%E0%A6%B2%E0%A6%BE%E0%A6%87-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE,"৭ টেক্সটাইল কলেজে চলছে ভর্তি আবেদন, ১৭ জুলাই পরীক্ষা","মহানগর ডেস্ক","বাংলাদেশ"," ১৪ জুন, ২০২১","N/A","আগ্রহীরা শুধু টেলিটক অপারেটরের মাধ্যমে আবেদন করতে পারবেন। আবেদন ফি নির্ধারণ করা হয়েছে এক হাজার টাকা।","বাংলাদেশ টেক্সটাইল বিশ্ববিদ্যালয়ের অধিভুক্ত এবং বস্ত্র ও পাট মন্ত্রণালয়ের অধীন বস্ত্র অধিদপ্তর পরিচালিত ৭টি টেক্সটাইল ইঞ্জিনিয়ারিং কলেজে ২০২১-২২ শিক্ষাবর্ষে ৪ বছর মেয়াদি বিএসসি ইন টেক্সটাইল ইঞ্জিনিয়ারিং প্রোগ্রামে ভর্তির আবেদন চলছে। ১ জুন ভর্তি আবেদন শুরু হয়েছে, চলবে আগামী ৮ জুলাই পর্যন্ত।কলেজ সাতটি হলো নোয়াখালীর বেগমগঞ্জের টেক্সটাইল ইঞ্জিনিয়ারিং কলেজ, চট্টগ্রামের মিরসরাইয়ের জোরারগঞ্জের টেক্সটাইল ইঞ্জিনিয়ারিং কলেজ, রংপুরের পীরগঞ্জের ড. এম এ ওয়াজেদ মিয়া টেক্সটাইল ইঞ্জিনিয়ারিং কলেজ, গোপালগঞ্জের শেখ রেহানা টেক্সটাইল ইঞ্জিনিয়ারিং কলেজ, পাবনা টেক্সটাইল ইঞ্জিনিয়ারিং কলেজ, ঝিনাইদহের শেখ কামাল টেক্সটাইল ইঞ্জিনিয়ারিং কলেজ এবং বরিশালের শহীদ আবদুর রব সেরনিয়াবাত টেক্সটাইল ইঞ্জিনিয়ারিং কলেজ।এসব কলেজে আবেদন করতে হলে প্রার্থীকে দেশের যেকোনো শিক্ষা বোর্ড থেকে বিজ্ঞান বিভাগে ২০১৭ বা ২০১৮ সালে এসএসসি/সমমান পরীক্ষা বা বিদেশি শিক্ষা বোর্ড থেকে সমমানের পরীক্ষায় এবং ২০১৯ বা ২০২০ সালে এইচএসসি/সমমান পরীক্ষা পাস করতে হবে এবং এসএসসি এবং এইচএসসি পরীক্ষায় বিজ্ঞান বিভাগ থেকে ন্যূনতম জিপিএ ৩.৫ থাকতে হবে।এ ছাড়া এইচএসসি পরীক্ষায় গণিত, পদার্থ, রসায়ন ও ইংরেজিতে মোট গ্রেড পয়েন্ট কমপক্ষে ১৫ থাকতে হবে এবং প্রতিটিতে আলাদাভাবে ৩ পয়েন্ট থাকতে হবে।আগ্রহীরা শুধুমাত্র টেলিটক অপারেটরের মাধ্যমে আবেদন করতে পারবেন। আবেদন ফি নির্ধারণ করা হয়েছে এক হাজার টাকা।ভর্তি পরীক্ষা ১৭ জুলাই ২০২১ তারিখ শনিবার বেলা ১০টা থেকে ১১টা ২০ মিনিট পর্যন্ত অনুষ্ঠিত হবে এবং ১৯ জুলাই বস্ত্র অধিদপ্তর ও সব কলেজের ওয়েবসাইট এবং নোটিশ বোর্ডে ফলাফল প্রকাশ করা হবে। ",0
https://somoynews.tv/news/2021-06-14/%E0%A6%B0%E0%A6%BE%E0%A6%B6%E0%A6%BF%E0%A6%AB%E0%A6%B2%E0%A7%87-%E0%A6%9C%E0%A7%87%E0%A6%A8%E0%A7%87-%E0%A6%A8%E0%A6%BF%E0%A6%A8--%E0%A6%95%E0%A7%87%E0%A6%AE%E0%A6%A8-%E0%A6%95%E0%A6%BE%E0%A6%9F%E0%A6%AC%E0%A7%87-%E0%A6%86%E0%A6%9C%E0%A6%95%E0%A7%87%E0%A6%B0-%E0%A6%A6%E0%A6%BF%E0%A6%A8,"রাশিফলে জেনে নিন, কেমন কাটবে আজকের দিন","মহানগর ডেস্ক","বাংলাদেশ"," ১৪ জুন, ২০২১","N/A","আজ ১৪ জুন ২০২১, সোমবার। ভাগ্যরেখা অনুযায়ী আপনার আজকের দিনটি কেমন কাটতে পারে? ব্যক্তি, পারিবারিক ও কর্মক্ষেত্র সম্পর্কে কী বলছে জ্যোতিষশাস্ত্র? এ বিষয়গুলো সম্পর্কে যারা দিনের শুরুতেই কিছুটা ধারণা নিয়ে রাখতে চান তারা একবার পড়ে নিতে পারেন আজকের রাশিফল।","মেষ:ব্যবসা বা অন্য কোনও কাজে বাড়তি বিনিয়োগ না করাই শ্রেয়। মাথা গরম করার ফলে হাতে আসা কাজ ভেস্তে যাবে। পিঠের ব্যথায় সমস্যা বাড়বে।বৃষ:যানবাহন বা জমি কোনও কিছু কেনার আগে ভাবনাচিন্তা করা প্রয়োজন। সঞ্চয়ের দিকে বিশেষ নজর দেওয়া উচিত। ভিটামিনের অভাবে শরীরে দুর্বলতা আসতে পারে।মিথুন:শেয়ারে বাড়তি লগ্নি চিন্তা বৃদ্ধি ঘটাতে পারে। সন্তানের কাজে মুখ উজ্জ্বল হবে। পেটের সমস্যায় ভোগান্তির আশঙ্কা। হাঁটাচলা খুব সাবধানে করতে হবে।কর্কট:কবিদের জন্য খুব খারাপ সময়। সংসারে খরচ বাড়তে পারে। গরিবদের কিছু সাহায্য করে আনন্দ পাবেন। ব্যবসায় ভালো খবর আসতে পারে। রক্তচাপ নিয়ে চিন্তা থাকবে।সিংহ:আত্মীয়ের সঙ্গে সম্পত্তি নিয়ে বিবাদ আদালত পর্যন্ত যেতে পারে। পেটের যন্ত্রণায় কষ্ট বাড়তে পারে। প্রিয়জনের কাছ থেকে ভালোবাসা পাবেন। গাড়িচালকদের জন্য দিনটি ভালো।কন্যা:নতুন কোনও কাজের যোগাযোগ হতে পারে। ওপর থেকে পড়ে গিয়ে আঘাত লাগতে পারে। বাহিরের কোনও বিবাদ বাড়িতে আসতে পারে। পেটের যন্ত্রণা বাড়তে পারে।তুলা:আজ কোনও বিষয়ে আলোচনা নিয়ে স্ত্রীর সঙ্গে ঝামেলা হতে পারে। ব্যবসায়ীদের অগ্রগতি লক্ষ করা যাচ্ছে। উচ্চশিক্ষার দিকে সময়টা বিশেষ ভালো নয়। মায়ের শারীরিক অবনতি।বৃশ্চিক:আজ প্রিয়জনের ওপর ঘৃণা আসতে পারে। অনেক দিনের কোনও আশা করা বস্তু লাভ হতে পারে। আর্থিক চাপ থাকবে। প্রেমের ব্যাপারে আনন্দ পাবেন।ধনু:স্ত্রীর কারণে কোনও আশাভঙ্গ হওয়া সম্ভাবনা বেশি। আজ এমন কিছু সমস্যা দেখা দেবে যেটা সমাধান করতে গিয়ে নাজেহাল হতে হবে।মকর:নতুন বন্ধুর সাহায্য পেতে পারেন। ব্যবসায় শুভ কিছু ঘটতে পারে। রাজনীতিকদের জন্য দিনটি খুব ভালো নয়। আজ সাধুসঙ্গে থাকতে পারবেন। নিজের লোক শত্রুতা করতে পারেন।কুম্ভ:মামলায় জড়িয়ে পড়ার আশঙ্কা আছে। স্নেহভাজন কারও সঙ্গে ঝামেলা বাধতে পারে। প্রেমে নতুন মোড় ঘুরতে পারে। ব্যবসায় জটিলতা কাটিয়ে ওঠার ভালো সময় এসেছে।মীন:কর্মস্থলে নিজের বুদ্ধি লুকিয়ে রাখাই ভালো হবে। অর্থনৈতিক সমস্যার সম্মুখীন হতে হবে। আপনার দ্বারা কর্মস্থানে খুব ভালো কাজ হতে পারে। প্রতিকূল পরিবেশ মানিয়ে নিন।
 ",0
https://somoynews.tv/news/2021-06-14/%E0%A6%B8%E0%A7%8B%E0%A6%AE%E0%A6%AC%E0%A6%BE%E0%A6%B0-%E0%A6%A2%E0%A6%BE%E0%A6%95%E0%A6%BE%E0%A6%B0-%E0%A6%AF%E0%A7%87%E0%A6%B8%E0%A6%AC-%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87-%E0%A6%AF%E0%A6%BE%E0%A6%AC%E0%A7%87%E0%A6%A8-%E0%A6%A8%E0%A6%BE,"সোমবার ঢাকার যেসব স্থানে যাবেন না","মহানগর ডেস্ক","বাংলাদেশ"," ১৪ জুন, ২০২১","N/A","দেখে নিন সোমবার (১৪ জুন) রাজধানীর কোন কোন এলাকার দোকানপাট ও মার্কেট বন্ধ থাকবে।","মহামারি করোনার মধ্যে দরকার ছাড়া বাসা থেকে বের না হওয়াই ভালো। তবুও জরুরি প্রয়োজনে কোথাও না কোথাও যেতে হতে পারে। তার আগে দেখে নিন সোমবার (১৪ জুন) রাজধানীর কোন কোন এলাকার দোকানপাট ও মার্কেট বন্ধ থাকবে।বন্ধ থাকবে যেসব এলাকার মার্কেট:আগারগাঁও, তালতলা, শেরেবাংলা নগর, শেওড়াপাড়া, কাজীপাড়া, পল্লবী, মিরপুর-১০, মিরপুর-১১, মিরপুর-১২, মিরপুর-১৩, মিরপুর-১৪, ইব্রাহীমপুর, কচুক্ষেত, কাফরুল, মহাখালী, নিউ ডিওএইচএস, ওল্ড ডিওএইচএস, কাকলী, তেজগাঁও ওল্ড এয়ারপোর্ট এরিয়া, তেজগাঁও ইন্ডাস্ট্রিয়াল এরিয়া, ক্যান্টনমেন্ট, গুলশান-১, ২, বনানী, মহাখালী কমার্শিয়াল এরিয়া, নাখালপাড়া, মহাখালী ইন্টার সিটি বাস টার্মিনাল এরিয়া, রামপুরা, বনশ্রী, খিলগাঁও, গোড়ান, মালিবাগের একাংশ, বাসাবো, ধলপুর, সায়েদাবাদ, মাদারটেক, মুগদা, কমলাপুরের একাংশ, যাত্রাবাড়ী একাংশ, শনির আখড়া, দনিয়া, রায়েরবাগ, সানারপাড়।অর্ধদিবস বন্ধ থাকবে যেসব মার্কেট:বিসিএস কম্পিউটার সিটি (আইডিবি), পল্লবী সুপার মার্কেট, মিরপুর বেনারসি পল্লী, ইব্রাহীমপুর বাজার, ইউএই মৈত্রী কমপ্লেক্স, বনানী সুপার মার্কেট, ডিসিসি মার্কেট গুলশান-১ এবং ২, গুলশান পিংক সিটি, মোল্লা টাওয়ার, আল-আমিন সুপার মার্কেট, রামপুরা সুপার মার্কেট, মালিবাগ সুপার মার্কেট, তালতলা সিটি করপোরেশন মার্কেট, কমলাপুর স্টেডিয়াম মার্কেট, গোরান বাজার, আবেদিন টাওয়ার, ঢাকা শপিং সেন্টার, আয়েশা মোশারফ শপিং কমপ্লেক্স, মিতালী অ্যান্ড ফ্রেন্ড সুপার মার্কেট।",0
https://somoynews.tv/news/2021-06-14/%E0%A7%A7%E0%A7%AA-%E0%A6%9C%E0%A7%81%E0%A6%A8--%E0%A6%87%E0%A6%A4%E0%A6%BF%E0%A6%B9%E0%A6%BE%E0%A6%B8%E0%A7%87%E0%A6%B0-%E0%A6%8F%E0%A6%87-%E0%A6%A6%E0%A6%BF%E0%A6%A8%E0%A7%87,"১৪ জুন: ইতিহাসের এই দিনে","মহানগর ডেস্ক","বাংলাদেশ"," ১৪ জুন, ২০২১","N/A","আজ ১৪ জুন ২০২১, সোমবার।  ২৯ জ্যৈষ্ঠ, ১৪২৮ বঙ্গাব্দ। বাংলা একনজরে দেখে নিন ইতিহাসের এ দিনে ঘটে যাওয়া গুরুত্বপূর্ণ কিছু ঘটনা।","আজ ১৪ জুন ২০২১, সোমবার।  ২৯ জ্যৈষ্ঠ, ১৪২৮ বঙ্গাব্দ। বাংলা একনজরে দেখে নিন ইতিহাসের এ দিনে ঘটে যাওয়া গুরুত্বপূর্ণ কিছু ঘটনা।ঘটনাবলি:
১৮২০  -  মোহাম্মদ আলী পাশার নেতৃত্বে মিসরীয় বাহিনী, সুদানে হামলা চালিয়ে দেশটির একটি বড় অংশ দখল করে নেয়।
১৮৩০  -  ফরাসি বাহিনী আলজেরিয়ায় অভিযান শুরু করে। তবে ফ্রান্সের আগ্রাসনের বিরুদ্ধে আলজেরিয়ার জনগণ প্রথম থেকেই সোচ্চার ছিল।
১৮৩৯  -  প্রথম বাংলা দৈনিক পত্রিকা ‘সংবাদ প্রভাকর’ ঈশ্বর গুপ্তের সম্পাদনায় প্রকাশিত হয়।
১৮৩৯ -  কলকাতায় বাংলা পাঠশালার ভিত্তিপ্রস্তর স্থাপিত হয়।
১৮৫৫  -  ঈশ্বরচন্দ্র বিদ্যাসাগর রচিত ‘বর্ণ পরিচয়’ দ্বিতীয় ভাগ প্রকাশিত হয়।
১৯০৭  -  নরওয়েতে নারীর ভোটাধিকার স্বীকৃত হয়।
১৯২৭  -  ব্রিটিশ নারীদের ভোটাধিকার স্বীকৃত হয়।
১৯৪৯  -  সাবেক সম্রাট বাও দাই’র নেতৃত্বে সায়গলে ভিয়েতনামী রাষ্ট্র প্রতিষ্ঠা।
১৯৬৩ -  বিশ্বের প্রথম মহিলা নভোচারী ভ্যালেনটিনা তেরেশকোভার মহাশূন্য যাত্রা।
১৯৭৫ - বেতবুনিয়ায় বাংলাদেশের প্রথম ভূ-উপগ্রহ কেন্দ্র স্থাপন।
১৯৮২ -  ফকল্যান্ডস যুদ্ধ শেষ হয়।
১৯৯১ -  ঐতিহাসিক নগরী লেনিনগ্রাদের নতুন নামকরণ পিটার্সবার্গ।
১৯৯৩ - তানসু সিলার তুরস্কের প্রথম মহিলা প্রধানমন্ত্রী নির্বাচিত।
১৯৯৫  -  আন্তর্জাতিক রক্তদাতা ফেডারেশনের উদ্যোগে প্রথম বিশ্ব রক্তদাতা দিবস পালিত হয়।
১৯৯৭  -  সিলেটের মাগুরছড়া গ্যাস ফিল্ডে বিস্ফোরণ ও অগ্নিকাণ্ড ঘটে।
১৯৯৯  -  কসোভোতে প্রথম গণকবরের সন্ধান লাভ।  ৮১টি কঙ্কাল উদ্ধার।জন্ম:
১৭৩৬ -  চার্লস অগাস্টিন কুলম্ব, ফরাসি পদার্থবিজ্ঞানী এর জন্ম।
১৮৭৫  -  জার্মান বিজ্ঞানী ও নেপচুনের আবিষ্কর্তা হাইনরিখ লুই দ্য আরেস্টের জন্ম।
১৯১৭  -  সমাজবিজ্ঞানী ও সাহিত্য সমালোচক বিনয় ঘোষের জন্ম।
১৯২৮  -  কিউবার বিপ্লবী নেতা আর্নেস্তো চে গুয়েভারার জন্ম।
১৯৩২  -  কবি হাসান হাফিজুর রহমানের জন্ম।
১৯৪৭  -  বাংলাদেশি লেখিকা সেলিনা হোসেনের জন্ম।মৃত্যু:
১৫৫৮  -  সুলতান গিয়াসউদ্দিন বলবনের ইন্তেকাল।
১৮৮৬  -  রাশিয়ার স্বনামধন্য লেখক আলেকজান্ডার নিকোলাইভিচ অস্ট্রোফস্কি মৃত্যুবরণ করেন।
১৯২৭  -  ইংরেজ লেখক জেরোম কে জেরোমের মৃত্যু।
১৯৪৬  -  টেলিভিশনের আবিষ্কারক জন বেয়ার্ডের মৃত্যু।
১৯৮৬ -  লাতিন আমেরিকার বিখ্যাত লেখক খুর্খা লুইস বুরখাস মৃত্যুবরণ করেন।",1
https://somoynews.tv/news/2021-06-14/%E0%A6%A8%E0%A7%8B%E0%A7%9F%E0%A6%BE%E0%A6%96%E0%A6%BE%E0%A6%B2%E0%A7%80%E0%A6%A4%E0%A7%87-%E0%A6%86%E0%A6%AC%E0%A6%BE%E0%A6%B0%E0%A7%8B-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE%E0%A6%B0-%E0%A6%B8%E0%A6%82%E0%A6%95%E0%A7%8D%E0%A6%B0%E0%A6%AE%E0%A6%A3--%E0%A6%86%E0%A6%B0%E0%A6%93-%E0%A7%A7-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81,"নোয়াখালীতে ফের বেড়েছে করোনার সংক্রমণ, আরও ১ জনের মৃত্যু","বাংলার সময় ডেস্ক","বাংলাদেশ"," ১৪ জুন, ২০২১","N/A","গত ২৪ ঘন্টায় নতুন করে ৬০ জন করোনা ভাইরাসে আক্রান্ত হয়েছেন।","নোয়াখালীতে আবারও করোনার সংক্রমণ বেড়েছে। জেলায় গত ২৪ ঘণ্টায় নতুন করে ৬০ জন করোনা ভাইরাসে আক্রান্ত হয়েছেন। নতুন আক্রান্তের হার ২০ দশমিক ৯১ শতাংশ, যা গতকালের তুলনায় ৫ দশমিক ০৪ শতাংশ বেশি। গতকাল আক্রান্তের হার ছিল ১৫ দশমিক ৮৭ শতাংশ।জেলা সিভিল সার্জন ডা. মাসুম ইফতেখার তথ্যগুলো নিশ্চিত করেছেন। তিনি জানান, জেলার তিনটি ল্যাবে গত ২৪ ঘণ্টায় মোট ২৮৭টি নমুনা পরীক্ষা করা হয়, যার মধ্যে ২২৭ জনের নেগেটিভ এবং ৬০ জনের পজিটিভ রিপোর্ট পাওয়া যায়। নতুন আক্রান্তদের মধ্যে সদরে ২৬ জন, বেগমগঞ্জে ১২ জন, সোনাইমুড়িতে ১২ জন, চাটখিলে ২ জন, সেনবাগে ৪ জন, কোম্পানিগঞ্জে ১ জন এবং কবিরহাটে ৩ জন রোগী রয়েছেন।গত ২৪ ঘণ্টায় জেলার বেগমগঞ্জ উপজেলায় ১ জনের মৃত্যু হয়েছে। এ নিয়ে জেলায় মোট ১২৭ জন করোনায় আক্রান্ত হয়ে মৃত্যুবরণ করেছেন। জেলায় মৃত্যুর হার ১ দশমিক ৩২ শতাংশ। বর্তমানে নোয়াখালীতে ২ হাজার ৪৫০ জন আক্রান্ত রোগী আইসোলেশনে চিকিৎসাধীন রয়েছেন এবং কোভিড ডেডিকেটেড হাসপাতালে ৪০ জন রোগী চিকিৎসাধীন রয়েছেন।",0
https://somoynews.tv/news/2021-06-13/%E0%A6%AE%E0%A7%8C%E0%A6%B2%E0%A6%AD%E0%A7%80%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BF%E0%A6%B2%E0%A6%BE-%E0%A6%95%E0%A6%BE%E0%A6%9F%E0%A6%BE%E0%A7%9F-%E0%A6%A6%E0%A7%81%E0%A6%87-%E0%A6%AC%E0%A7%8D%E0%A6%AF%E0%A6%95%E0%A7%8D%E0%A6%A4%E0%A6%BF%E0%A6%95%E0%A7%87-%E0%A6%8F%E0%A6%95-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE,"মৌলভীবাজার টিলা কাটায় দুই ব্যক্তিকে এক লাখ টাকা জরিমানা","শাহ্ অলিদুর রহমান","বাংলাদেশ"," ১৩ জুন, ২০২১","N/A","টিলার মাটি কাটা অবস্থায় এ দুজনকে আটক করা হয়। তাদের বিরুদ্ধে বালুমহাল ও আবাসিক ব্যবস্থাপনা আইনে মামলা করে এক লাখ টাকা জরিমানা করা হয়।","মৌলভীবাজার জুড়ি উপজেলা সমাই বাজার এলাকায় টিলা কেটে সমতল করার দায়ে দুই ব্যক্তিকে এক লাখ টাকা জরিমানা করেছে মোবাইল কোর্ট। রোববার (১৩ জুন) তাদেরকে এ জরিমানা করা হয়।বড়লেখা উপজেলা প্রশাসন সুত্রে জানা যায়, গোপন সংবাদের ভিত্তিতে খবর আসে সমাই বাজার এলাকায় আব্দুল জব্বার ও জামাল উদ্দিন নামে দুই ব্যক্তি টিলা কেটে সমতল ভূমি তৈরি করছে। সেই সাথে টিলার মাটি ট্রাকযোগে বিক্রি করে দিচ্ছেন।  এ খবরের সত্যতা যাচাইয়ে বড়লেখা উপজেলা প্রশাসনের একটি মোবাইল কোর্ট এ এলাকা পরিদর্শনে যান। এ সময় টিলার মাটি কাটা অবস্থায় এ দুজনকে আটক করা হয়। এবং তাদের বিরুদ্ধে বালুমহাল ও আবাসিক ব্যবস্থাপনা আইনে মামলা করে এক লাখ টাকা জরিমানা করা হয়।মোবাইল কোর্ট পরিচালনায় ছিলেন জুড়ি উপজেলা সহকারী ভূমি কমিশনার মোস্তাফিজুর রহমান।",0
https://somoynews.tv/news/2021-06-13/%E0%A6%9F%E0%A6%BE%E0%A6%82%E0%A6%97%E0%A6%BE%E0%A6%87%E0%A6%B2%E0%A7%87%E0%A6%B0-%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%B8%E0%A6%BF%E0%A6%8F%E0%A6%A8%E0%A6%9C%E0%A6%BF-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--%E0%A6%86%E0%A6%B9%E0%A6%A4-%E0%A7%A9,"টাংগাইলের ট্রাক-সিএনজি সংঘর্ষে নিহত ২","কাদির তালুকদার","বাংলাদেশ"," ১৩ জুন, ২০২১","N/A","ঘটনাস্থলেই সিএনজি চালিত অটোরিকশার দুইজন যাত্রী নিহত হন। আহত হন আরও তিনজন।","টাঙ্গাইলের ঘাটাইলে ট্রাক ও সিএনজি চালিত অটোরিকশা সংঘর্ষে দুইজন নিহত হয়েছেন। এ সময় আহত হয়েছে আরও ৩ জন।রোববার (১৩ জুন) সন্ধ্যা উপজেলার বইন্নাদিঘী এলাকায় এ দুর্ঘটনা ঘটে। নিহতরা হচ্ছেন- মধুপুর উপজেলার গোপিনাথপুর গ্রামের আব্দুল হালিমের ছেলে আমজাদ হোসেন (৪৫) এবং গোপালপুর উপজেলার কাঠালিয়া গ্রামের সোহরাব উদ্দিনের ছেলে মঞ্জুরুল করিম (৩২)।ঘাটাইল থানার ভারপ্রাপ্ত কর্মকর্তা (ওসি) মাকসুদুল আলম জানান, ঘাটাইল-সাগরদিঘী-ভরাডোবা সড়কে বইন্নাদিঘী এলাকার ট্রাক-অটোরিকশার মুখোমুখি সংঘর্ষ হয়। এতে ঘটনাস্থলেই সিএনজি চালিত অটোরিকশার দুইজন যাত্রী নিহত হন। আহত হন আরও তিনজন।আহতরা স্থানীয় একটি ক্লিনিকে প্রাথমিক চিকিৎসা নিয়েছেন। নিহতের স্বজন এলে লাশ তাদের কাছে হস্তান্তর করা হবে বলেও জানান তিনি।",0
https://somoynews.tv/news/2021-06-13/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A7%87-%E0%A6%AC%E0%A7%87%E0%A6%B6%E0%A6%BF-%E0%A6%95%E0%A6%B0%E0%A7%87-%E0%A6%97%E0%A6%BE%E0%A6%9B-%E0%A6%B2%E0%A6%BE%E0%A6%97%E0%A6%BE%E0%A6%A4%E0%A7%87-%E0%A6%B9%E0%A6%AC%E0%A7%87--%E0%A6%AA%E0%A6%B0%E0%A6%BF%E0%A6%AC%E0%A7%87%E0%A6%B6%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"শিক্ষাপ্রতিষ্ঠানে বেশি করে গাছ লাগাতে হবে: পরিবেশমন্ত্রী","বাংলার সময় ডেস্ক","বাংলাদেশ"," ১৩ জুন, ২০২১","N/A","পরিবেশ ঠাণ্ডা রাখতে এবং জীবন ধারণের অতিপ্রয়োজনীয় অক্সিজেন পর্যাপ্ত পরিমাণে পেতে গাছ লাগানোর বিকল্প নেই বলেন তিনি।","শিক্ষা প্রতিষ্ঠানের পরিবেশ উন্নত করার জন্য বেশি করে গাছ লাগাতে হবে জানিয়েছেন পরিবেশ, বন ও জলবায়ু পরিবর্তনমন্ত্রী মো. শাহাব উদ্দিন।তিনি বলেন, পরিবেশ ঠাণ্ডা রাখতে এবং জীবন ধারণের অতিপ্রয়োজনীয় অক্সিজেন পর্যাপ্ত পরিমাণে পেতে গাছ লাগানোর বিকল্প নেই।রোববার (১৩ জুন) মৌলভীবাজার বড়লেখা উপজেলার ঈদগাহবাজার বালিকা উচ্চ বিদ্যালয়ে ঈদগাহবাজার বালিকা উচ্চ বিদ্যালয় ও তালিমপুর বাহারপুর উচ্চ বিদ্যালয়ের নবনির্মিত ভবন উদ্বোধন উপলক্ষে আয়োজিত অনুষ্ঠানে এসব কথা পরিবেশমন্ত্রী।তিনি আরও বলেন, দেশের পরিবেশ রক্ষার্থে সরকারিভাবে গত বছর আট কোটি গাছের চারা লাগানো হয়েছে। এবারও আট কোটি গাছের চারা লাগানোর পরিকল্পনা নেয়া হয়েছে। সকলে মিলে গাছ লাগিয়ে আমরা জলবায়ু পরিবর্তনের বিরূপ প্রভাব মোকাবিলায় সক্ষম হবো বলে আশাবাদ ব্যক্ত করেন মো. শাহাব উদ্দিন।পরিবেশমন্ত্রী বলেন, মহামারির কারণে শিক্ষাপ্রতিষ্ঠানে শিক্ষা কার্যক্রম বন্ধ থাকলেও বর্তমান শিক্ষা বান্ধব সরকার প্রায় প্রতিটি শিক্ষা প্রতিষ্ঠানেরই অবকাঠামো উন্নয়ন কার্যক্রম অব্যাহত রেখেছে।শিক্ষাপ্রতিষ্ঠানের অবকাঠামো উন্নয়নকালে এর গুনগত মান বজায় রাখতে উপস্থিত ঠিকাদার ও সংশ্লিষ্ট কর্মকর্তাদের নির্দেশনা দেন তিনি।মন্ত্রী বলেন, সকল ক্ষেত্রে সরকারের অভূতপূর্ব উন্নয়ন কর্মকাণ্ডের পরেও দেশ বিরোধীরা ষড়যন্ত্র অব্যাহত রেখেছে। এসকল দেশদ্রোহী ও ভণ্ড ধর্ম ব্যবসায়ীদের বিরুদ্ধে সরকার আইনানুগ ব্যবস্থা গ্রহণ অব্যাহত রাখবে।এসময় উপস্থিত ছিলেন বড়লেখা উপজেলা পরিষদের চেয়ারম্যান সোয়েব আহমদ, এলজিইডির নির্বাহী প্রকৌশলী মো. আজিম উদ্দিন সরদার, উপজেলা নির্বাহী অফিসার খন্দকার মুদাচ্ছির বিন আলী, বড়লেখা উপজেলা পরিষদের সাবেক চেয়ারম্যান, উপজেলা আওয়ামী লীগের ভারপ্রাপ্ত সাধারণ সম্পাদক রফিকুল ইসলাম সুন্দর প্রমুখ। ",1
https://somoynews.tv/news/2021-06-13/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E2%80%98%E0%A6%95%E0%A6%9F%E0%A7%82%E0%A6%95%E0%A7%8D%E0%A6%A4%E0%A6%BF%E2%80%99--%E0%A6%9F%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%87%E0%A6%B2-%E0%A6%AA%E0%A7%8C%E0%A6%B0-%E0%A6%AA%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B2-%E0%A6%AE%E0%A7%87%E0%A7%9F%E0%A6%B0%E0%A6%95%E0%A7%87-%E0%A6%86%E2%80%99%E0%A6%B2%E0%A7%80%E0%A6%97-%E0%A6%A5%E0%A7%87%E0%A6%95%E0%A7%87-%E0%A6%AC%E0%A6%B9%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B0,"টাঙ্গাইল পৌর প্যানেল মেয়রকে আ.লীগ থেকে বহিষ্কার","বাংলার সময় ডেস্ক","বাংলাদেশ"," ১৩ জুন, ২০২১","N/A","কথা বলার এক পর্যায়ে তিনি তাকে বলেন, ‘আমি প্রধানমন্ত্রী শেখ হাসিনাকেও মানি না’।","প্রধানমন্ত্রী শেখ হাসিনা সম্পর্কে কটূক্তি করায় টাঙ্গাইল পৌরসভার প্যানেল মেয়র হাফিজুর রহমান ওরফে স্বপনকে শহর আওয়ামী লীগের সহ-সভাপতি পদ থেকে বহিষ্কার করা হয়েছে।রোববার (১৩ জুন) দুপুরে টাঙ্গাইল জেলা আওয়ামী লীগের সভাপতি ফজলুর রহমান খান ফারুক ও সাধারণ সম্পাদক জোয়াহেরুল ইসলাম স্বাক্ষরিত এক পত্রে এ বিষয়টি জানানো হয়।স্থানীয় সূত্র জানা যায়, গত ৫ জুন প্যানেল মেয়র হাফিজুর রহমান স্বপন শহরের আকুর টাকুর পাড়ায় একটি জমি পরিমাপকে কেন্দ্র ওই জমির মালিকের জামাতার সঙ্গে মুঠোফোনে কথা বলেন।কথা বলার এক পর্যায়ে তিনি তাকে বলেন, ‘আমি প্রধানমন্ত্রী শেখ হাসিনাকেও মানি না’। তাছাড়াও তিনি নানা অশ্লীল বক্তব্য প্রদান করেন। তার এই বক্তব্য সামাজিক যোগাযোগ মাধ্যমে ছড়িয়ে পড়ে। এ নিয়ে দলের বিভিন্ন পর্যায়ের নেতাকর্মীদের মাঝে প্রতিক্রিয়ার সৃষ্টি হয়। অনেকেই তাকে বহিষ্কারের দাবি জানান।শহর আওয়ামী লীগের যুগ্ম সাধারণ সম্পাদক আহমেদ মজিদ সুমন সামাজিক যোগাযোগ মাধ্যম ফেসবুকে ঘোষণা দেন হাফিজুরকে দল থেকে বহিষ্কার করা না হলে তিনি পদত্যাগ করবেন।এর আগে, গত ৯ জুন প্রধানমন্ত্রী সম্পর্কে কটূক্তির কারণে হাফিজুর রহমান স্বপনের বিরুদ্ধে টাঙ্গাইল সদর থানায় পৌর কাউন্সিলর আতিকুর রহমান মোর্শেদ বাদী হয়ে ডিজিটাল নিরাপত্তা আইনে মামলা দায়ের করেন।এছাড়াও মুঠোফোনে হুমকির দেওয়ার ঘটনায় শহরের আকুর টাকুর পাড়ার প্রয়াত আশরাফ চৌধুরীর জামাতা মফিজুর রহমান টাঙ্গাইল সদর থানায় একটি সাধারণ ডায়েরি করেন।প্রসঙ্গত, হাফিজুর রহমান স্বপন প্রথমে ছাত্রদল ও পরে বিএনপির রাজনীতির সাথে যুক্ত ছিলেন। ২০১৪ সালে জুন মাসে তিনি আনুষ্ঠানিকভাবে আওয়ামী লীগে যোগদান করেন। যোগদানের পরেই তিনি প্রথমে শহর আওয়ামী লীগের যুগ্ম-সাধারণ সম্পাদক ও পরে সহ-সভাপতি পদ লাভ করেন। তিনি টাঙ্গাইল পৌরসভার ১৬ নং ওয়ার্ডে পর পর চার বার কাউন্সিলর নির্বাচিত হন। সর্বশেষ গত ৩০ জানুয়ারি অনুষ্ঠিত পৌর নির্বাচনে কাউন্সিলর নির্বাচিত হওয়ার পর প্যানেল মেয়রের দায়িত্ব পান।",0
https://somoynews.tv/news/2021-06-13/%E0%A6%AA%E0%A6%BE%E0%A6%AC%E0%A6%A8%E0%A6%BE%E0%A7%9F-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%A6%E0%A6%B2%E0%A7%80%E0%A7%9F-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%A6%E0%A7%87%E0%A6%B0-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A6%B9%E0%A7%9C%E0%A6%BE%E0%A7%9F-%E0%A6%9F%E0%A6%BF%E0%A6%86%E0%A6%87%E0%A6%AC%E0%A6%BF%E0%A6%B0-%E0%A6%89%E0%A6%A6%E0%A7%8D%E0%A6%AC%E0%A7%87%E0%A6%97,"আ.লীগ কর্মীদের অস্ত্রের মহড়ায় টিআইবির উদ্বেগ","মহানগর ডেস্ক","বাংলাদেশ"," ১৩ জুন, ২০২১","N/A","টেন্ডারে দুর্নীতি ক্রয় বাজেটের ৮.৫ থেকে ২৭ শতাংশ ক্ষতি","পাবনা গণপূর্ত কার্যালয়ে প্রকাশ্যে অস্ত্র হাতে সরকারদলীয় কর্মীদের মহড়াকে সরকারি ঠিকাদারি ও নির্মাণ কাজে অবৈধ পেশিশক্তি ব্যবহারের নগ্ন প্রকাশ বলে উল্লেখ করেছে ট্রান্সপারেন্সি ইন্টারন্যাশনাল বাংলাদেশ (টিআইবি)। এ ঘটনায় তীব্র ক্ষোভ ও উদ্বেগ প্রকাশ করেছে সংস্থাটি।রোববার (১৩ জুন) এক সংবাদ বিজ্ঞপ্তিতে এ ঘটনাকে দেশের সরকারি ক্রয় ও নির্মাকণকাজে বহুদিন ধরে প্রচলিত অবৈধ বলপ্রয়োগ, ভয়-ভীতির মাধ্যমে কাজ বাগিয়ে নেওয়া এবং অস্ত্রের মুখে প্রতিযোগিতামূলক কাজবন্টন প্রভাবিত করার আরেকটি প্রকাশ্য উদাহরণ বলছে টিআইবি।গণমাধ্যমে প্রকাশিত সংবাদসূত্রে টিআইবির নির্বাহী পরিচালক ড. ইফতেখারুজ্জামান বলেন, ‘সরকারি ক্রয়, নির্মাণকাজ এবং প্রাতিষ্ঠানিক নানা কর্মকাণ্ড স্বচ্ছতার জন্য প্রতিযোগিতামূলক যে ই-টেন্ডার ব্যবস্থা চালু করা হয়েছিলো, সরকারদলীয় নেতাকর্মী ও স্বার্থান্বেষী মহলের অবৈধ বলপ্রয়োগ, হুমকি-ধামকি এবং জবরদখলে দীর্ঘদিন ধরেই তা অকার্যকর হয়ে আছে। কিন্তু সংশ্লিষ্ট নানা কর্তৃপক্ষ ছোটখাট কিছু ব্যতিক্রম ব্যতীত বরাবরই তা অস্বীকার এবং কোনো কোনো ক্ষেত্রে সুরক্ষা দিয়ে আসছে।তিনি বলেন, পাবনার ঘটনা সরকারি টেন্ডার প্রক্রিয়ায় পেশিশক্তি ব্যবহারের ভয়াবহ সেই রেওয়াজের আরেকটি দৃশ্যমান নজিরমাত্র। অবিলম্বে এই ঘটনার সাথে সংশ্লিষ্ট সকলকে আইনের আওতায় এনে দৃষ্টান্তমূলক শাস্তি প্রদান এবং উন্মুক্ত ও প্রতিযোগিতামূলক টেন্ডারব্যবস্থা নিশ্চিত করতে হবে।প্রকাশিত সংবাদ অনুযায়ী প্রদর্শিত অস্ত্রগুলোকে নিবন্ধিত বৈধ অস্ত্র দাবি করা হলেও ড. ইফতেখার বলেন, ‘যদি অস্ত্রগুলো বৈধ হয়েও থাকে, তবুও গুরুত্বপূর্ণ সরকারি দপ্তরে জনসম্মুখে এভাবে অস্ত্র প্রদর্শন করে ভীতি সঞ্চার করা আইনসিদ্ধ হতে পারে না। তাই এ ঘটনাকে সন্ত্রাসী কর্মকাণ্ড বলাটা অত্যুক্তি হবে না। এ ধরনের সন্ত্রাসী তৎপরতার সপ্তাহ পেরিয়ে গেলেও সংবাদমাধ্যমে সংবাদ প্রকাশের পর ‘অস্ত্র আইনের শর্ত ভঙ্গ হয়েছে কিনা তা খতিয়ে দেখা হবে’- পুলিশের এমন দায়সারা আশ্বাস আমাদের স্তম্ভিত করেছে। এই আশ্বাসেই পুলিশি ব্যবস্থাগ্রহণ থমকে যাবে কিনা সেটিও আমরা নিশ্চিত নই।তিনি বলেন, অথচ ঘটনার পরপরই পুলিশ ও স্থানীয় প্রশাসন বিষয়টি খতিয়ে দেখে যথাযথ ব্যবস্থা গ্রহণ করবে, স্বাভাবিকভাবে এমনটাই প্রত্যাশিত ছিলো। তাই আইনি প্রশ্নগুলোর সমাধানের পাশাপাশি এ ধরনের ঘটনা বন্ধে প্রশাসন ও আইনশৃঙ্খলা রক্ষাকারী বাহিনীর তড়িৎ ও কার্যকর তৎপরতার দাবি জানাই। সরকারি দলসংশ্লিষ্ট হিসেবে এই অস্ত্র মহড়ার কুশীলবরা ছাড় পেয়ে গেলে এ ধরনের সন্ত্রাসী কর্মকাণ্ড বিষাক্ত সাপের মতো সারা দেশেই ছড়িয়ে পড়বে।গত বছর (১৬ সেপ্টেম্বর ২০২০) টিআইবির প্রকাশিত ‘সরকারি ক্রয়ে সুশাসন: বাংলাদেশে ই-জিপি’র কার্যকরতা পর্যবেক্ষণ’ শীর্ষক গবেষণার তথ্য উল্লেখ করে ড. জামান বলেন, ‘সরকারি টেন্ডার ও ক্রয় প্রক্রিয়ায় দুর্নীতি ও পেশিশক্তির ব্যবহার বন্ধ করার লক্ষ্যে সেন্ট্রাল প্রকিউরমেন্ট ইউনিট ২০১১ সালে ই-জিপি পোর্টাল চালু করে। এর ফলে ক্রয় প্রক্রিয়া সহজতর হলেও কার্যাদেশ পাওয়ার ক্ষেত্রে রাজনৈতিক প্রভাব, যোগসাজশ, সিন্ডিকেট এখনও কেন্দ্রিয় ভূমিকা পালন করছে। ভয়-ভীতি, যোগসাজশ কিংবা অবৈধ প্রভাব বিস্তারের মাধ্যমে কাজ বাগিয়ে নেয়ার চর্চা বিদ্যমান আছে- যার প্রমাণ পাবনার এই অস্ত্র মহড়া ও পেশিশক্তি প্রদর্শন।বিভিন্ন সরকারি খাতের ওপর টিআইবি পরিচালিত আরেক গবেষণায় ক্রয়-সংক্রান্ত বিষয়ে দুর্নীতির ফলে ক্রয় বাজেটের ৮ দশমিক ৫ থেকে ২৭ শতাংশ ক্ষতি হওয়ার তথ্য উল্লেখ করে নির্বাহী পরিচালক বলেন, ‘টেকসই উন্নয়ন অভীষ্টের অন্যতম (লক্ষ্য ১২ দশমিক ৭) হলো, জাতীয় নীতি ও অগ্রাধিকার অনুসারে টেকসইযোগ্য সরকারি ক্রয়কে উৎসাহিত করতে হবে। আর জাতিসংঘের দুর্নীতিবিরোধী কনভেনশন অনুযায়ী প্রত্যেক সদস্য রাষ্ট্র দুর্নীতি প্রতিরোধ করার জন্য স্বচ্ছতা, প্রতিদ্বন্দ্বিতা ও সিদ্ধান্ত গ্রহণে নৈর্ব্যক্তিক শর্তবিশিষ্ট সরকারি ক্রয়কাঠামো প্রবর্তন করবে।’ ",0
https://somoynews.tv/news/2021-06-13/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%86%E0%A6%87%E0%A6%A8%E0%A6%9C%E0%A7%80%E0%A6%AC%E0%A7%80%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%95%E0%A6%B0%E0%A7%87%E0%A6%A8-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80--%E0%A6%B8%E0%A7%8D%E0%A6%AC%E0%A7%80%E0%A6%95%E0%A6%BE%E0%A6%B0%E0%A7%8B%E0%A6%95%E0%A7%8D%E0%A6%A4%E0%A6%BF%E0%A6%AE%E0%A7%82%E0%A6%B2%E0%A6%95-%E0%A6%9C%E0%A6%AC%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%BF,"পরকীয়ায় মত্ত শিপা ঘুমের ওষুধ খাইয়ে স্বামীকে হত্যা করেন","ইকরামুল কবির","বাংলাদেশ"," ১৩ জুন, ২০২১","N/A","৫ দিনের রিমাণ্ড শেষে শিপা বেগমকে আদালতে তোলা হলে তিনি ১৬৪ ধারায় স্বীকারোক্তিমূলক জবানবন্দি দেন।","সিলেটে পরকীয়ার কারণেই আইনজীবী আনোয়ার হোসেনকে পরিকল্পিতভাবে হত্যা করেছেন বলে দায় স্বীকার করেছেন তার স্ত্রী শিপা বেগম (৩৫)।রোববার (১৩ জুন) ৫ দিনের রিমাণ্ড শেষে তাকে আদালতে তোলা হলে তিনি ১৬৪ ধারায় স্বীকারোক্তিমূলক জবানবন্দি দেন।সিলেট মেট্রোপলিটন পুলিশের উপ কমিশনার (উত্তর) আজবাহার আলী শেখ বিষয়টি নিশ্চিত করে জানান, আদালতে শিপা বেগম বলেন, তার খালাতো ভাই ও পরকীয়া প্রেমিক শাহজাহানের সঙ্গে পরিকল্পনা করে ৩০ এপ্রিল রাতে ১০টি ঘুমের ট্যাবলেট খাইয়ে স্বামী আনোয়ার হোসেনকে হত্যা করেন শিপা। পরে স্বজনদের তিনি জানান, ডায়বেটিস কমে গিয়ে ও হৃদরোগে আক্রান্ত হয়ে তার স্বামীর মৃত্যু হয়েছে।পরকীয়ায় জড়িয়ে সিলেটে আনোয়ার হোসেন (৪২) নামে এক আইনজীবীকে হত্যার অভিযোগে শিপা বেগমের (৩৫) বিরুদ্ধে কোতোয়ালি থানায় হত্যা মামলা দায়ের করা হয়।নিহতের ছোট ভাই মনোয়ার হোসেন বাদী হয়ে বুধবার (২ জুন) সিলেটের আদালতে দরখাস্ত মামলা করেন। আদালতের নির্দেশে মামলাটি (নং-৩ (৬) ২০২১) রেকর্ড করেছে কোতোয়ালি থানা পুলিশ। মামলায় শিপা বেগম ছাড়াও মামলায় আরও সাতজনকে আসামি করা হয়েছে।মামলায় পরকীয়ায় জড়িয়ে বিয়ে করা শিপা বেগমের বর্তমান স্বামী খালাতো ভাই সিলেটের কানাইঘাট উপজেলার ঝিঙ্গাবাড়ি রহমত আলীর ছেলে শাহজাহান চৌধুরীকে প্রধান আসামি করা হয়েছে।অন্য আসামিরা হলেন, শিপা বেগমের মা রাছনা বেগম (৫০), নগরীর রায়নগর ১০৪ বাসার মোতাহির আলীর ছেলে এনামুল হাসান (৪৫), সিলেটের জৈন্তাপুর উপজেলার হরিপুরের মৃত সোনা মিয়ার ছেলে এসএম জলিল (৩৫), সিলেট সদর উপজেলার এয়ারপোর্ট থানাধীন কালাগুল এলাকার কালা মিয়ার ছেলে জাকির আহমদ (২৫), সিলেটের গোয়াইনঘাটের ছোটখেল গ্রামের জামাল মিয়ার ছেলে ফয়ছল আহমদ (২৬) ও নগরের সুবিদবাজার লন্ডনী রোডের বাসিন্দা নাইমার (২৫)।",0
https://somoynews.tv/news/2021-06-13/%E0%A6%AE%E0%A6%BE%E0%A6%A0-%E0%A6%A6%E0%A6%96%E0%A6%B2-%E0%A6%95%E0%A6%B0%E0%A7%87-%E0%A6%A4%E0%A7%88%E0%A6%B0%E0%A6%BF-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%8F%E0%A6%95%E0%A6%BE%E0%A6%A1%E0%A7%87%E0%A6%AE%E0%A6%BF%E0%A6%95-%E0%A6%AD%E0%A6%AC%E0%A6%A8,"খেলার মাঠ দখল করে একাডেমিক ভবন","শওকত আলী সৈকত","বাংলাদেশ"," ১৩ জুন, ২০২১","N/A","নারায়ণগঞ্জ ভোকেশনাল মাঠ রক্ষায় এলাকাবাসির বিক্ষোভ","নারায়ণগঞ্জ সরকারি টেকনিক্যাল স্কুল অ্যান্ড কলেজের খেলার মাঠে ভবন তুলছে কর্তৃপক্ষ। এ ঘটনায় বিক্ষুব্ধ শিক্ষার্থী, অভিভাবক ও এলাকাবাসীর মন্তব্য, আশপাশে জায়গা থাকলেও মাঠ নষ্ট করার পাঁয়তারা চলছে।মানববন্ধন, প্রতিবাদলিপি আর বিক্ষোভে দাবি আদায় না হলে কঠোর আন্দোলনের হুঁশিয়ারি দিয়েছেন তারা। বিষয়টি খতিয়ে দেখার আশ্বাস দিয়েছে নগর কর্তৃপক্ষ।জানা যায়, নারায়ণগঞ্জ সরকারি টেকনিক্যাল স্কুল ও কলেজে ৫ তলা একাডেমিক ও ওয়ার্কশপ ভবন নির্মাণ প্রকল্প বাস্তবায়নের অংশ হিসেবে শুরু হয় এ কাজ। এলাকাবাসীর অভিযোগ, খেলার মাঠ নষ্ট করে নতুন ভবন নির্মাণ করছেন কর্তৃপক্ষ। তাদের দাবি, শুধু শিক্ষার্থীরাই নয়, এলাকাবাসীর খেলাধুলার অন্যতম মাঠ এটি।সাবেক জাতীয় ফুটবলার মোতালেব বলেন, এই ভোকেশনাল মাঠ থেকে খেলাধুলা করে আজ আমরা জাতীয় পর্যায়ে খেলেছি। এখন থেকে অনেক খেলোয়াড় জাতীয় পর্যায়ে খেলেছেন।শিক্ষা প্রতিষ্ঠানটি শিক্ষার্থীরা বলেন, ছোট থেকে বড় হয়েছি এই মাঠে খেলাধুলা করে। হঠাৎ করে দেখি এই মাঠের মধ্যে একটা ভবন তুলে দেয়া হচ্ছে।মাঠ রক্ষায় এরই মধ্যে কলেজের অধ্যক্ষ, জেলা প্রশাসক ও সিটি মেয়র বরাবর স্মারকলিপিও দেয়া হয়েছে। এর অনুলিপি পাঠানো হয়েছে প্রধানমন্ত্রীর দপ্তর ছাড়াও সংশ্লিষ্ট অন্যান্য দপ্তরে। মানববন্ধনসহ নানা প্রতিবাদ কর্মসূচিও পালন করছেন শিক্ষার্থী, অভিভাবক ও এলাকাবাসী।ভোকেশনাল মাঠ রক্ষায় সম্মিলিত শিক্ষার্থী, অভিভাবক ও এলাকাবাসীবৃন্দ সমন্বিত আন্দোলনের মুখপাত্র গোলাম মোস্তফা সাচ বলেন, পর্যাপ্ত জায়গা থাকার পরও কেনো তারা এটা করছে। কাদের খুশি করতে চাচ্ছে।এদিকে, রোববার দুপুরে মাঠ পরিদর্শন শেষে নারায়ণগঞ্জ সিটি কর্পোরেশনের প্রধান নির্বাহী কর্মকর্তা জানালেন, সর্বস্তরের মানুষের দাবির বিষয়টি গুরুত্ব দিয়ে দেখা হচ্ছে।নারায়ণগঞ্জ সিটি কর্পোরেশনের প্রধান নির্বাহী কর্মকর্তা মো. আবুল আমিন বলেন, বিষয়টি আমি মেয়র মহাদয়কে জানাবো। স্থানীয় জনগণের দাবির পরিপ্রেক্ষিতেই আমরা এখানে পরিদর্শনে এসেছি।সদর উপজেলার সিদ্ধিরগঞ্জের পাঠানটুলী এলাকায় ১৯৮৪ সালে সাড়ে ছয় একর জমির উপর গড়ে তোলা হয় নারায়ণগঞ্জ ভোকেশনাল ট্রেনিং ইনস্টিটিউট। পরে এটিকে সরকারিকরণ করে টেকনিক্যাল স্কুল এন্ড কলেজে উন্নীত করা হয়।",0
https://somoynews.tv/news/2021-06-13/%E0%A6%B9%E0%A7%87%E0%A6%AB%E0%A6%BE%E0%A6%9C%E0%A6%A4%E0%A7%87-%E0%A6%87%E0%A6%B8%E0%A6%B2%E0%A6%BE%E0%A6%AE%E0%A7%87%E0%A6%B0-%E0%A6%A8%E0%A6%AC%E0%A7%80%E0%A6%A8%E0%A6%97%E0%A6%B0-%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE-%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0,"হেফাজতের নবীনগর উপজেলা সাধারণ সম্পাদক গ্রেপ্তার","উজ্জল চক্রবর্তী","বাংলাদেশ"," ১৩ জুন, ২০২১","N/A","আদালতের মাধ্যমে কারাগারে পাঠানো হয় তাকে","ব্রাহ্মণবাড়িয়ায় তাণ্ডবের ঘটনায় জড়িত থাকার অভিযোগে হেফাজতে ইসলামের নবীনগর উপজেলা কমিটির সাধারণ সম্পাদক মাওলানা আবদুল কাইয়ূম ফারুকীকে (৫৫) গ্রেপ্তার করেছে পুলিশ।রোববার (১৩ জুন) দুপুরে আদালতের মাধ্যমে কারাগারে পাঠানো হয় তাকে।এর আগে, শনিবার (১২ ‍জুন) রাত সাড়ে ৮টার দিকে ব্রাহ্মণবাড়িয়া শহরের কান্দিপাড়া এলাকা থেকে আবদুল কাইয়ূম ফারুকীকে গ্রেপ্তার করা হয়।গ্রেপ্তারের বিষয়টি নিশ্চিত করে ব্রাহ্মণবাড়িয়া সদর মডেল থানার ভারপ্রাপ্ত কর্মকর্তা (ওসি) মো. এমরানুল ইসলাম বলেন, ব্রাহ্মণবাড়িয়ায় হেফাজতের তাণ্ডবের ঘটনায় মাওলানা আবদুল কাইয়ূম ফারুকী প্রত্যক্ষভাবে জড়িত ছিলেন।",0
https://somoynews.tv/news/2021-06-13/%E0%A6%9C%E0%A7%9F%E0%A6%AA%E0%A7%81%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%8F%E0%A6%95-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%A8%E0%A6%BF%E0%A6%B9%E0%A6%A4--%E0%A6%86%E0%A6%B9%E0%A6%A4-%E0%A7%A9,"জয়পুরহাটে সড়ক দুর্ঘটনায় শ্রমিক নিহত, আহত ৩","শাহিদুল ইসলাম সবুজ","বাংলাদেশ"," ১৩ জুন, ২০২১","N/A","শামীম কালাই উপজেলার পুনট ইউনিয়নের ইমামপুর গ্রামের শাজাহান আলীর ছেলে","জয়পুরহাটের কালাই উপজেলার পুনট এলাকায় সড়ক দুর্ঘটনায় শামিম হোসেন (২৩) নামে এক শ্রমিক নিহত হয়েছেন। এ ঘটনায় আহত হয়েছেন আরও ৩ জন।রোববার (১৩ জুন) বিকেলে এ দুর্ঘটনা ঘটে। নিহত শামীম কালাই উপজেলার পুনট ইউনিয়নের ইমামপুর গ্রামের শাজাহান আলীর ছেলে।প্রত্যক্ষদর্শী ও হাসপাতাল সূত্রে জানা গেছে, ধান মাড়াইয়ের কাজের জন্য একটি মেশিন নিয়ে চারজন পুনট থেকে ইমামপুর যাওয়ার পথে নয়াপাড়ায় নিয়ন্ত্রণ হারিয়ে উল্টে যায় মেশিনটি। এ সময় মেশিনটি তাদের বহনকৃত গাড়ির নিচে চাপা পড়ে চালকসহ চারজন শ্রমিক আহত হন।আহতদের উদ্ধার করে কালাই উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক আশিক আহমেদ জেবাল বাপ্পি শামিম হোসেনকে মৃত ঘোষণা করেন। বাকি তিনজন উপজেলা স্বাস্থ্য কমপ্লেক্সে ভর্তি রয়েছেন।কালাই থানার ভারপ্রাপ্ত কর্মকর্তা (ওসি) সেলিম মালিক দুর্ঘটনায় মৃত্যুর বিষয়টি নিশ্চিত করেছেন।",1
https://somoynews.tv/news/2021-06-13/%E0%A6%AC%E0%A7%8D%E0%A6%B0%E0%A6%BE%E0%A6%B9%E0%A7%8D%E0%A6%AE%E0%A6%A3%E0%A6%AC%E0%A6%BE%E0%A7%9C%E0%A6%BF%E0%A7%9F%E0%A6%BE-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8%E0%A7%87-%E0%A6%AE%E0%A6%99%E0%A7%8D%E0%A6%97%E0%A6%B2%E0%A6%AC%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%A5%E0%A6%BE%E0%A6%AE%E0%A6%AC%E0%A7%87-%E0%A6%9F%E0%A7%8D%E0%A6%B0%E0%A7%87%E0%A6%A8,"মঙ্গলবার থেকে ব্রাহ্মণবাড়িয়া স্টেশনে থামবে ট্রেন","উজ্জল চক্রবর্তী","বাংলাদেশ"," ১৩ জুন, ২০২১","N/A","মঙ্গলবার (১৫ জুন) থেকে তিনটি মেইল ট্রেন, একটি কমিউটার ট্রেন ও পরদিন বুধবার (১৬ জুন) থেকে একটি আন্তঃনগর ট্রেন স্টেশনটিতে যাত্রাবিরতি করবে।","দীর্ঘ বিরতির পর ব্রাহ্মণবাড়িয়া রেলওয়ে স্টেশনে আগামী মঙ্গলবার (১৫ জুন) থেকে শুরু হচ্ছে ট্রেনের যাত্রাবিরতি।ওইদিন থেকে তিনটি মেইল ট্রেন, একটি কমিউটার ট্রেন ও পরদিন বুধবার (১৬ জুন) থেকে একটি আন্তঃনগর ট্রেন স্টেশনটিতে যাত্রাবিরতি করবে।রোববার (১৩ জুন) বাংলাদেশ রেলওয়ের ট্রাফিক ট্রান্সপোর্টেশন শাখার উপ-পরিচালক (অপারেশন) মো. রেজাউল হক স্বাক্ষরিত একটি পত্র থেকে এ তথ্য জানা গেছে।ওই পত্রে উল্লেখ করা হয়, সাময়িকভাবে ব্রাহ্মণবাড়িয়া রেলওয়ে স্টেশনকে ‘ডি ক্লাশ’ স্টেশনে রূপান্তর করে ট্রেন চালু করা হচ্ছে। হেফাজতের তাণ্ডবে ব্যাপকভাবে ক্ষতিগ্রস্ত ব্রাহ্মণবাড়িয়া রেলওয়ে স্টেশনটিতে গত ২৭ মার্চ থেকে ট্রেনের যাত্রা বিরতি বন্ধ রয়েছে। এদিকে, ট্রেন থামানোর দাবিতে বিভিন্ন সংগঠনের ব্যানারে হওয়া কর্মসূচি থেকে ২০ জুন পর্যন্ত আল্টিমেটাম দেয়া হয়।রেলওয়ের চিঠি থেকে জানা যায়, আগামী মঙ্গলবার (১৫ জুন) ঢাকা-সিলেট-ঢাকা পথে সুরমা মেইল, ময়মনসিংহ-চট্টগ্রাম-ময়মনসিংহ পথের নাসিরাবাদ এক্সপ্রেস, আখাউড়া-ঢাকা-আখাউড়া, ঢাকা-ব্রাহ্মণবাড়িয়া-ঢাকা পথের তিতাস কমিউটার ট্রেন যাত্রা বিরতি করবে। আগামী বুধবার (১৬ জুন) থেকে যাত্রাবিরতি করবে ঢাকা-সিলেট-ঢাকা পথের পারাবত এক্সপ্রেস ট্রেন।বি-ক্যাটাগরি স্টেশন হিসেবে ঢাকা-চট্টগ্রাম এবং ঢাকা-সিলেট রেলপথে চলাচলকারী আন্তঃনগর সোনার বাংলা, সুবর্ণ এক্সপ্রেস, কালনী এক্সপ্রেস ব্যতীত প্রায় সব ট্রেনের যাত্রা বিরতি ছিল ব্রাহ্মণবাড়িয়া ষ্টেশনে। গত ২৬ মার্চ হেফাজতের তাণ্ডব চলাকালে স্টেশনটি পুড়িয়ে দেয়ার পর থেকে ব্রাহ্মণবাড়িয়া রেলওয়ে স্টেশনে সব ধরনের ট্রেনের যাত্রা বিরতি বন্ধ রয়েছে। এতে ভোগান্তিতে পড়ে ৩২ লাখ জনসংখ্যা অধ্যুষিত ব্রাহ্মণবাড়িয়ার সাধারণ মানুষ।
 ",0
https://somoynews.tv/news/2021-06-13/%E0%A6%AC%E0%A6%B0%E0%A7%8D%E0%A6%B7%E0%A6%BE%E0%A7%9F-%E0%A6%AA%E0%A6%BE%E0%A6%B9%E0%A6%BE%E0%A7%9C-%E0%A6%A7%E0%A7%8D%E0%A6%AC%E0%A6%B8%E0%A7%87%E0%A6%B0-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%A4%E0%A7%87-%E0%A6%B0%E0%A6%BE%E0%A6%99%E0%A6%BE%E0%A6%AE%E0%A6%BE%E0%A6%9F%E0%A6%BF,"বর্ষায় পাহাড় ধসের ঝুঁকিতে রাঙামাটি","হেফাজত সবুজ","বাংলাদেশ"," ১৩ জুন, ২০২১","N/A","দিন দিন বাড়ছে পাহাড়ে অবৈধ দখল","রাঙামাটিতে বর্ষা মানেই মূর্তিমান আতংকের নাম। ২০১৭ সালের ১৩ জুন পাহাড় ধসে মারা যান একশ' ২০ জন। সেই ভয়াল স্মৃতি এখনও ভুলতে পারেননি শহরবাসী। ধসে যাওয়া পাহাড়ের ক্ষত এখনও দৃশ্যমান। তবুও জায়গা কিনে সেখানেই গড়ে তোলা হচ্ছে নতুন নতুন ঘর। তাই ঝুঁকিপূর্ণ পাহাড়ে বসতি স্থাপন বন্ধে আইনের কঠোর প্রয়োগ চায় সুশীল সমাজ।সরেজমিনে গিয়ে দেখা যায়, রাঙামাটি শহরের শীমুলতলী এলাকা, দাঁড়িয়ে আছে জেলা প্রশাসনের ঝুঁকিপূর্ণ এলাকার সাইন বোর্ড, পাশেই ২০১৭ সালে ধসে যাওয়া পাহাড়ের ক্ষতচিহ্ন দেখা যাচ্ছে। তারপরও সেখানে বসবাস করছেন হাজারও মানুষ।দুইপাশে উঁচু পাহাড়ের গায়ে ও পাদদেশজুড়ে বসতি। কোথাও কোথায়ও তৈরি হয়েছে দালানও। এমন চিত্র শুধু শিমুলতলীরই নয়, বাদ যায়নি রূপনগর, সনাতনপাড়া, যুব উন্নয়ন এলাকা, রাঙাপানি বা বাংলাদেশ বেতার এলাকা।শুরু হয়েছে বর্ষা মৌসুম। কিন্তু ঝুঁকি নিয়ে মাথাব্যথা নেই বসবাসকারীদের। তারা বিভিন্ন অজুহাতে তৈরি করছেন নতুন নতুন স্থাপনা। নিজেদের অবৈধ বসবাসকারী মানতেও নারাজ তারা।বসবাসকারীরা বলেন, দুর্যোগ এলে বলে আমরা অবৈধভাবে দখল করে আছি। অথচ আমরা এখানে জমি কিনেই বাস করছি। তারা বলেন, আমরা এখানে আগেও বসবাস করতাম, এখনও করছি। ভবিষ্যতেও আমরা এখানেই থাকবো।পাহাড়ের সৌন্দর্য এবং জান-মাল রক্ষা করতে তাই সংসদীয় কমিটির সুপারিশ এবং আইনের কঠোর বাস্তবায়ন চায় সুশীল সমাজ।দৈনিক পার্বত্য চট্টগ্রামের সম্পাদক ফজলে এলাহী বলেন, প্রশাসনের পক্ষ থেকে যেসব পদক্ষেপ নেয়া দরকার ছিল, সেগুলো নেয়া হয়নি। সুতরাং আশঙ্কা থেকে যায়, আগামী বর্ষায় কিংবা পরবর্তী কোনো বর্ষায় আবারও এখানে পাহাড় ধস ঘটবে আবারও এখানে মৃত্যু হবে।জাতীয় মানবাধিকার কমিশনের সাবেক সদস্য নিরুপা দেওয়ান বলেন, যার যে দায়িত্ব আছে, সেগুলো যদি যথাযথভাবে পালন করা হয়, তাহলে কেন এমন ঘটনা ঘটবে।সরকারের গৃহহীন প্রকল্পের মাধ্যমে সমস্যার স্থায়ী সমাধানের পথ খুঁজছে প্রশাসন।রাঙামাটি জেলা প্রশাসক মোহাম্মদ মিজানুর রহমান বলেন, যারা গৃহহীন, তাদের চিহ্নিত করে, সেখান থেকে অন্যত্র পুনর্বাসন করলেই সবচেয়ে ভালো হবে।জেলা প্রশাসনের তথ্যমতে, রাঙামাটি জেলায় ৩৩টি ঝুঁকিপূর্ণ স্থানে বসবাস করছে ২০ হাজার পরিবার।",0
https://somoynews.tv/news/2021-06-13/%E0%A6%A8%E0%A6%BE%E0%A6%9F%E0%A7%8B%E0%A6%B0-%E0%A7%A7%E0%A7%AA%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE-%E0%A6%95%E0%A6%B0%E0%A7%8D%E0%A6%AE%E0%A6%9A%E0%A6%BE%E0%A6%B0%E0%A7%80-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%86%E0%A6%95%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%A4--%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE-%E0%A6%AC%E0%A6%A8%E0%A7%8D%E0%A6%A7-%E0%A6%98%E0%A7%8B%E0%A6%B7%E0%A6%A3%E0%A6%BE,"নাটোর পৌরসভার ১৪ কর্মকর্তা-কর্মচারী করোনা আক্রান্ত","আল মামুন","বাংলাদেশ"," ১৩ জুন, ২০২১","N/A","চালু থাকবে জরুরি পরিসেবা।","কর্মকর্তা-কর্মচারীদের মধ্যে আক্রান্তের হার বেড়ে যাওয়ায় অনির্দিষ্টকালের জন্য বন্ধ ঘোষণা করা হয়েছে নাটোর পৌরসভা। তবে চালু থাকবে জরুরি পরিসেবা।রোববার (১৩ জুন) দুপুরে পৌর মেয়র উমা চৌধুরী জলি এ সংক্রান্ত ঘোষণা দেন।মেয়র জানান, নাটোর পৌরসভার ৪৪জন কর্মকর্তা-কর্মচারীর মধ্যে ১৪জন করোনায় আক্রান্ত হওয়ায় এ সিদ্ধান্ত নেয়া হয়েছে।এদিকে, প্রশাসনের তৎপরতার মাঝেও লকডাউনের পঞ্চম দিনে নাটোর শহরে মানুষ ও ক্ষুদ্র যানবাহনের সরব উপস্থিতি দেখা গেছে। কম দেখা গেছে মানুষের মাঝে স্বাস্থ্যবিধি মেনে চলার প্রবণতাও।জানা গেছে, সনাক্ত বিবেচনায় আগের তুলনায় সবশেষ ২৪ ঘণ্টায় নাটোরে সংক্রমণের হার কমে ৩০শতাংশে নেমে এসেছে। ২১৮ জনের নমুনা পরীক্ষায় ৬৬ জনের শরীরে সংক্রমণ ধরা পড়েছে।",0
https://somoynews.tv/news/2021-06-13/%E0%A6%85%E0%A6%AC%E0%A7%88%E0%A6%A7%E0%A6%AD%E0%A6%BE%E0%A6%AC%E0%A7%87-%E0%A6%9F%E0%A6%BF%E0%A6%B2%E0%A6%BE-%E0%A6%95%E0%A6%BE%E0%A6%9F%E0%A6%BE%E0%A6%B0-%E0%A6%85%E0%A6%AA%E0%A6%B0%E0%A6%BE%E0%A6%A7%E0%A7%87-%E0%A7%A8%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE,"অবৈধভাবে টিলা কাটায় ২০ হাজার টাকা জরিমানা","হিমাদ্রি শেখর ভদ্র","বাংলাদেশ"," ১৩ জুন, ২০২১","N/A","টিলা কর্তনকারী মাওলানা আব্দুল আজিজকে এ জরিমানা করা হয়","সুনামগঞ্জের দোয়ারাবাজারে অবৈধভাবে টিলা কাটার অপরাধে মাওলানা আব্দুল আজিজ নামে এক ব্যক্তিকে বিশ হাজার টাকা জরিমানা আরোপ ও আদায় করেছেন ভ্রাম্যমাণ আদালত।রোববার (১৩ জুন) দুপুরে উপজেলার ১নং বাংলাবাজার ইউনিয়নের বাশতলা (আননপাড়া) পেকপাড়া এলাকায় ভ্রাম্যমাণ আদালত পরিচালনা করেন দোয়ারাবাজার উপজেলা নির্বাহী কর্মকর্তা ও নির্বাহী ম্যাজিস্ট্রেট দেবাংশু কুমার সিংহ।জানা গেছে, উপজেলার বাংলাবাজার ইউনিয়নের বাশতলা (আননপাড়া) পেকপাড়া এলাকায় অবাধে টিলা কাটা হচ্ছে, গোপন সূত্রের এমন খবরে সরেজমিন পরিদর্শনে যান দোয়ারাবাজার উপজেলা নির্বাহী কর্মকর্তা ও নির্বাহী ম্যাজিস্ট্রেট দেবাংশু কুমার সিংহ।অভিযোগের সত্যতা পেয়ে তাৎক্ষণিক ভ্রাম্যমাণ আদালত পরিচালনা করেন। এ সময় বাংলাদেশ পরিবেশ সংরক্ষণ আইন ২০১৫ মোতাবেক টিলা কর্তনকারী পেকপাড়া গ্রামের মৃত আব্দুর রহমান সর্দারের ছেলে মাওলানা আব্দুল আজিজকে ২০ হাজার টাকা অর্থদণ্ড দেন। বর্ণিত অর্থ তাৎক্ষণিকভাবে আদায় করা হয়। অভিযানকালে দোয়ারাবাজার থানা পুলিশ উপস্থিত ছিল।জানতে চাইলে দোয়ারাবাজার উপজেলা নির্বাহী কর্মকর্তা দেবাংশু কুমার সিংহ বলেন, টিলা কাটার খবর পেলে যে কোনো সময় অভিযান পরিচালনা করা হবে। জনসাধারণ যাতে কেউ বেআইনিভাবে টিলা না কাটে এ জন্য সবাইকে সচেতন থাকতে হবে।",0
https://somoynews.tv/news/2021-06-13/%E0%A6%AC%E0%A7%87%E0%A6%A8%E0%A6%BE%E0%A6%AA%E0%A7%8B%E0%A6%B2-%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B0%E0%A7%8B%E0%A6%A7%E0%A7%87-%E0%A6%AC%E0%A6%BE%E0%A6%A3%E0%A6%BF%E0%A6%9C%E0%A7%8D%E0%A6%AF%E0%A6%BF%E0%A6%95-%E0%A6%B8%E0%A6%82%E0%A6%97%E0%A6%A0%E0%A6%A8%E0%A7%87%E0%A6%B0-%E0%A7%AE-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A6%A8%E0%A6%BE,"বেনাপোল বন্দরে করোনা প্রতিরোধে বাণিজ্যিক সংগঠনের ৮ নির্দেশনা","আজিজুল হক","বাংলাদেশ"," ১৩ জুন, ২০২১","N/A","বন্দরে প্রবেশকারী পণ্যবাহী ভারতীয় ট্রাক চালক ও বন্দর শ্রমিকদের স্বাস্থ্যবিধি মেনে চলার ওপর গুরুত্ব দেওয়া হয়েছে।","সীমান্তবর্তী বেনাপোল বন্দর এলাকায় করোনা সংক্রমণ মারাত্মক হারে বেড়ে যাওয়ায় প্রতিরোধ ব্যবস্থা নিতে ৮ নির্দেশনা দিয়েছে বাণিজ্যিক সংগঠন সিঅ্যান্ডএফ এজেন্ট অ্যাসোসিয়েশন।  রোববার (১৩ জুন) বন্দরে প্রবেশকারী পণ্যবাহী ভারতীয় ট্রাক চালক ও বন্দর শ্রমিকদের স্বাস্থ্যবিধি মেনে চলার ওপর গুরুত্ব দিয়ে সিঅ্যান্ডএফ এজেন্ট সভাপতি ও সেক্রেটারি সাক্ষরিত চিঠি বাণিজ্যিক ৫ টি সংগঠনের কাছে পাঠানো হয়েছে।  এছাড়া চিঠির অনুলিপি দেওয়া হয়েছে বন্দর, কাস্টমস, পোর্টথানা ও উপজেলা প্রশাসনসহ সরকারি ৫ দপ্তরে।প্রতিরোধমুলক ৮ নির্দেশনায় যা বলা হয়েছে-ক) ভারত থেকে আগত ট্রাক চালকদের শূন্য রেখায় সেনিটাইজেশন করতে হবে।খ) আগত ভারতীয় ট্রাকে Disinfision spray করতে হবে।গ) ভারতীয় ট্রাক চালকদের বন্দরে প্রবেশের পূর্বে থার্মাল স্ক্যানার দ্বারা শরীরের তাপমাত্রা পরীক্ষা করতে হবে। এবং বন্দরের নিরাপত্তাকর্মী আনসার সদস্যদেরও প্রতিপালন করা জরুরি।ঘ) ভারতীয় ট্রাক চালকরা বন্দরে প্রবেশের পর পণ্য খালাস শেষ না হওয়া পর্যন্ত জরুরি প্রয়োজন ছাড়া ট্রাক থেকে বের হওয়া যাবে না।ঙ) ভারতীয় ট্রাক চালকেরা যেন কোনোভাবে ট্রাক রেখে বন্দরের বাইরে বা স্থানীয় বাজারে চলাফেরা করতে না পারে তা নিশ্চিত করতে হবে।চ) সকল স্টেক হোল্ডার যথাযথ স্বাস্থ্যবিধি মেনে বন্দরে পণ্য খালাসের আনুষ্ঠানিকতা সম্পূর্ণ করতে হবে।ছ) বেনাপোল বন্দরে পণ্য খালাসে নিয়োজিত শ্রমিকদের স্বাস্থ্যবিধি মানতে হবে।ঙ) আমদানি, রপ্তানি বাণিজ্য চলাকালীন বন্দরের কেপিআইভুক্ত এলাকায় পরিচয়পত্র ছাড়া বহিরাগত কেউ প্রবেশ করতে পারবে না। বর্তমান পরিস্থিতিতে রেলে পণ্য আমদানি পরিচালনার জন্য প্রয়োজনীয় পদক্ষেপ নিতে হবে।এদিকে বেনাপোল বন্দরের আমদানি-রপ্তানি সমিতির সহসভাপতি আমিনুল হক বলেন, সিঅ্যান্ডএফ, ট্রান্সপোর্ট, কাস্টমস ও বন্দরের প্রায় ১০ হাজার মানুষ পণ্য খালাসের আনুষ্ঠানিকতা সম্পূর্ণ করতে বন্দরে সমবেত হচ্ছেন। সব মিলিয়ে প্রতিদিন প্রায় ২০ হাজার কর্মজীবী মানুষের উপস্থিতিতে সবচেয়ে ঝুঁকিপূর্ণ হয়ে উঠেছে বেনাপোল বন্দর এলাকা।বেনাপোল সিঅ্যান্ডএফ এজেন্ট  অ্যাসোসিয়েশনের সভাপতি মফিজুর রহমান সজন জানান, প্রতিবেশী দেশ  ভারতে করোনার ভয়াবহ অবস্থা। প্রতিদিন সেখানে আক্রান্ত আর মৃত্যু বাড়ছে। এ অবস্থায় বিশেষ ব্যবস্থায় বেনাপোল বন্দর সচল রাখা হয়েছে। তবে এখানে ভারতীয় ট্রাক চালক থেকে শুরু করে বন্দরের শ্রমিক কেউ যথাযথ স্বাস্থ্য বিধি মানছে না। এতে সীমান্তে করোনা সংক্রমণ সম্প্রতি বেড়েছে। এর ভয়াবহতা এড়াতে প্রয়োজনীয় ব্যবস্থা গ্রহণে বাণিজ্যের সাথে সংশ্লিষ্ট বিভিন্ন প্রতিষ্ঠানকে ৮ টি নির্দেশনা দেওয়া হয়েছে।শার্শা উপজেলা স্বাস্থ্য বিভাগের মেডিকেল অফিসার জাহিদ হাসান জানান, গতকাল যশোরের ভারত সীমান্তবর্তী শার্শা উপজেলায় ৫১ জনের জনের শরীরের নমুনা পরীক্ষা করে পজেটিভ হয়েছে ১৯ জন। ভ্রমণ নিষেধাজ্ঞার মধ্যে বিশেষ ছাড়পত্র নিয়ে গতকাল ভারত থেকে পাসপোর্ট যাত্রী ফিরেছে ৫৬ জন। তাদের যশোর ও বেনাপোলে বিভিন্ন আবাসিক হোটেলে ১৪ দিনের জন্য প্রাতিষ্ঠানিক কোয়ারেন্টাইনে রাখা হয়েছে। স্বাস্থ্যবিধি না মানলে পরিস্থিতি আরও অবনতির আশঙ্কা রয়েছে।",1
https://somoynews.tv/news/2021-06-13/%E0%A6%87%E0%A6%A4%E0%A6%BE%E0%A6%B2%E0%A6%BF%E0%A6%A4%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%B0-%E0%A6%AB%E0%A7%8D%E0%A6%B2%E0%A6%BE%E0%A6%87%E0%A6%9F-%E0%A6%9A%E0%A6%BE%E0%A6%B2%E0%A7%81%E0%A6%B0-%E0%A6%A6%E0%A6%BE%E0%A6%AC%E0%A6%BF,"ইতালিতে ফেরার ফ্লাইট চালুর দাবি","এহসান জুয়েল","বাংলাদেশ"," ১৩ জুন, ২০২১","N/A","ইতালিতে ফিরে যাওয়ার ফ্লাইট চালু, বৈধ অভিবাসীদের বসবাসের অনুমতির মেয়াদ বাড়ানোর দাবি","ইতালিতে ফিরে যাওয়ার ফ্লাইট চালু, বৈধ অভিবাসীদের বসবাসের অনুমতির মেয়াদ বাড়ানো ও সহজ শর্তে রি-এন্ট্রি ভিসা দেওয়ার দাবিতে রাজধানী ঢাকায় মানববন্ধন করেছেন ছুটিতে দেশে এসে আটকেপড়া ইতালিপ্রবাসী বাংলাদেশিরা।রোববার (১৩ জুন) সকাল ১২টা থেকে দুপুর ২টা পর্যন্ত জাতীয় প্রেসক্লাবের সামনে এই মানববন্ধন অনুষ্ঠিত হয়। মানববন্ধনে বক্তারা ইতালিয়ান সরকারের সঙ্গে কূটনৈতিক তত্পরতা বাড়ানোর মাধ্যমে কর্মস্থলে ফিরে যাওয়ার ক্ষেত্রে সব বাধা অপসারণে দ্রুত প্রয়োজনীয় সব ব্যবস্থা নেওয়ার জন্য বাংলাদেশ সরকারের প্রতি আহ্বান জানান।‘ইতালিপ্রবাসী, বাংলাদেশি' ব্যানারে আয়োজিত এই মানববন্ধনে আয়োজকদের মধ্যে বক্তব্য দেন মুখপাত্র অ্যাডভোকেট মোহাম্মদ ইমাম হোসাইন রতন, মো. অনিক হাওলাদার, শাহজাহান মোল্লা, মো. গিয়াসউদ্দিন, ছান্টু কাজী, শিমনে বাবু প্রমুখ।অ্যাডভোকেট ইমাম হোসাইন রতন বলেন, ‘আমরা ইতালিতে স্থায়ীভাবে বসবাসের অনুমতিপ্রাপ্ত। দীর্ঘদিন ধরে আমরা ইতালীয় নাগরিকদের সঙ্গে কাজ ও সংস্কৃতিতে শান্তিপূর্ণভাবে সহাবস্থান করে আসছি। চলতি বছরের শুরুর দিকে করোনাভাইরাসের প্রকোপ কমতে থাকায় বহু প্রবাসী পরিবার পরিজনের সঙ্গে সাক্ষাৎ করতে বা প্রয়োজনীয় অন্যান্য কাজে অল্পসময়ের জন্য দেশে আসি। কিন্তু ভারতীয় বা ডেল্টা ভেরিয়েন্টের অজুহাতে গত এপ্রিলের শেষ দিকে ইতালি প্রবেশে দেশটির সরকার যে নিষেধাজ্ঞা দেয়, সেখানে ভারত, শ্রীলঙ্কার সঙ্গে বাংলাদেশও রয়েছে। সেই নিষেধাজ্ঞা এখনো চলমান।'তিনি আরও বলেন, ‘এই ভ্রমণ নিষেধাজ্ঞার কারণে অন্তত সাড়ে ৫ হাজারের মতো ইতালিপ্রবাসী বাংলাদেশি ফেরত যেতে পারেনি। এর ফলে আমরা নানা ধরনের সমস্যার মুখোমুখি হচ্ছি। অনেকেই স্ত্রী-সন্তানদের ইতালিতে রেখে দেশে এসে আটকা পড়েছেন, অনেকেই ইতোমধ্যে চাকরি হারিয়েছেন, কারোবা চাকরির মেয়াদ শেষ হওয়ার পথে, অনেকের ডকুমেন্টস নবায়নের সময় শেষ হয়ে গেছে। ইতালি ফিরতে না পারায় আমরা যেমন অর্থনৈতিকভাবে ক্ষতিগ্রস্ত্র হচ্ছি, তেমনি আমাদের দেশ বঞ্চিত হচ্ছে রেমিটেন্স থেকে। এজন্য ইতালীয়ান সরকারের সঙ্গে কূটনৈতিক তত্পরতার মাধ্যমে দ্রুত আটকেপড়া বাংলাদেশিদের কর্মস্থলে ফিরে যাওয়ার ব্যবস্থা করতে সরকারের কাছে জোর দাবি জানাচ্ছি।'মানববন্ধন শেষে আয়োজকদের পক্ষে পররাষ্ট্রমন্ত্রী এ কে আব্দুল মোমেন, প্রবাসী কল্যাণ ও বৈদেশিক কর্মসংস্থানমন্ত্রী ইমরান আহমদ এবং ডিসি ডিপ্লোমেটিক গুলশানের মাধ্যমে ইতালিয়ান রাষ্ট্রদূত এনরিকো নুনজিয়াতা বরাবর স্মারকলিপি দেওয়া হয়।",0
https://somoynews.tv/news/2021-06-13/%E0%A6%AC%E0%A6%BF%E0%A6%8F%E0%A6%B8%E0%A6%86%E0%A6%B0%E0%A6%8F%E0%A6%AB%E0%A7%87%E0%A6%B0-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%A4%E0%A6%AA%E0%A6%A8--%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95-%E0%A6%AE%E0%A6%BE%E0%A6%B8%E0%A6%89%E0%A6%A6%E0%A7%81%E0%A6%B2-%E0%A6%B9%E0%A6%95,"বিএসআরএফের সভাপতি তপন, সাধারণ সম্পাদক মাসউদুল হক","মহানগর ডেস্ক","বাংলাদেশ"," ১৩ জুন, ২০২১","N/A","সভাপতি হিসেবে নির্বাচিত হয়েছেন তপন বিশ্বাস। সাধারণ সম্পাদক পদে জয় পেয়েছেন মাসউদুল হক","বাংলাদেশ সেক্রেটারিয়েট রিপোর্টার্স ফোরাম (বিএসআরএফ)-এর কার্যনির্বাহী কমিটির সভাপতি হিসেবে নির্বাচিত হয়েছেন তপন বিশ্বাস। আর তার নিকটতম প্রতিদ্বন্দ্বী ছিলেন ফসিহ উদ্দীন মাহতাব। সহসভাপতি নির্বাচিত হয়েছেন মোতাহার হোসেন এবং তার নিকটতম প্রতিদ্বন্দ্বী ছিলেন মোরছালীন বাবলা।রোববার (১৩ জুন) নির্বাচন পরিচালনা কমিটির চেয়ারম্যান সাইফুল আলম এ ফল ঘোষণা করেন।নতুন কমিটিতে সাধারণ সম্পাদক পদে জয় পেয়েছেন মাসউদুল হক। তার নিকটতম প্রতিদ্বন্দ্বী ছিলেন মো. আরীফ হোসেন। সহ সাধারণ সম্পাদক পদে জয় পেয়েছেন মেহদী আজাদ মাসুম। সাংগঠনিক সম্পাদক পদে জয় পেয়েছেন আকতার হোসেইন।এছাড়া অর্থ সম্পাদক পদে মো. শফিউল্লাহ সুমন, দপ্তর সম্পাদক পদে মো. মোসকায়েত মাশরেক, প্রচার ও প্রকাশনা সম্পাদক পদে মো. বাহরাম খান, প্রশিক্ষণ ও গবেষণা সম্পাদক পদে তাওহিদুল ইসলাম নির্বাচিত হয়েছেন।",0
https://somoynews.tv/news/2021-06-13/%E0%A6%95%E0%A6%BE%E0%A6%B0%E0%A6%BE-%E0%A6%AA%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%B8%E0%A6%BF%E0%A6%A8%E0%A7%8B%E0%A6%AD%E0%A7%8D%E0%A6%AF%E0%A6%BE%E0%A6%95%E0%A7%87%E0%A6%B0-%E0%A6%9F%E0%A6%BF%E0%A6%95%E0%A6%BE,"চীনের টিকা পাবেন যারা","মহানগর ডেস্ক","বাংলাদেশ"," ১৩ জুন, ২০২১","N/A","দেশে পৌঁছেছে চীনের ৬ লাখ উপহারের টিকা","দেশে পৌঁছেছে চীন থেকে উপহার হিসেবে পাওয়া ৬ লাখ ডোজ সিনোভ্যাকের টিকা। রোববার (১৩ জুন)  বিকেল সাড়ে ৫টা নাগাদ বিমান বাহিনীর বিশেষ দু'টি বিমানে এ টিকা পৌঁছায়।স্বাস্থ্য অধিদপ্তর বলছে, অগ্রাধিকারের তালিকায় মেডিকেল শিক্ষার্থী, বিশ্ববিদ্যালয় শিক্ষার্থী, মেগাপ্রকল্পের কর্মীসহ আরও অনেকে। তবে নির্দিষ্ট করে কারও কথা বলা হচ্ছে না এখনও।রোববার (১৩ জুন) ঘড়ির কাটা যখন বিকেল সাড়ে পাঁচটা ছুঁই ছুঁই, তখন হযরত শাহজালাল আন্তর্জাতিক বিমানবন্দরে অবতরণ করে চীন থেকে উপহারে ৬ লাখ টিকা ও অন্যান্য স্বাস্থ্য সামগ্রিসহ বিমান বাহিনীর দুটি সি-ওয়ান থার্টি মডেলের কার্গো বিমান। অবতরণ শেষে বঙ্গবন্ধু বিমান ঘাটিতে একে একে প্রবেশ করে বিমান দুটি।এরপর শুরু হয় আনলোড প্রক্রিয়া। স্বাস্থ্য অধিদপ্তরের বিশেষায়িত কাভার্ড ভ্যানে দুই থেকে আট ডিগ্রি তাপমাত্রায় টিকা নিয়ে যাওয়া হয় ইপিআই সেন্টারে।স্বাস্থ্য অধিদপ্তরের এমএনসিঅ্যান্ডএএইচ অপারেশনাল প্ল্যানের লাইন ডিরেক্টর ডা. মো. শামসুল হক সংবাদমাধ্যমকে বলেন, এই টিকা দুই থেকে আট ডিগ্রি তাপমাত্রায় রাখতে হয়। এজন্য ইপিআইয়ের কোল্ড স্টোরেজে নিয়ে রাখা হবে।কাদের দেওয়া হবে এই টিকা। এমন প্রশ্নের জবাবে অধিদপ্তর জানায়, মেডিকেল শিক্ষার্থীদের পাশাপাশি এই টিকায় অগ্রাধিকার পাবেন বিশ্ববিদ্যালয়ের শিক্ষার্থী, পদ্মাসেতু, মেট্রোরেল, রূপপুরের মতো মেগা প্রকল্পে কর্মরতরা।ডা. মো. শামসুল হক বলেন, এই মুহূর্তে মেডিকেল, নার্সিং, বিশ্ববিদ্যালয়ের শিক্ষার্থীরা আছেন। কিন্তু এরা সংখ্যায় এত বেশি না। এছাড়া বিভিন্ন এক্সপোর্ট জোন, বিশেষ প্রকল্পে যারা কাজ করছেন তারাও আছেন অগ্রাধিকার তালিকায়। অগ্রাধিকার তালিকায় আগে ছিলেন, কিন্তু বাদ পড়েছেন, এমন জনগোষ্ঠীকেও এই টিকা দেওয়া হবে।তিনি বলেন, এই চালানে ৬ লাখ ডোজ টিকা ছাড়াও সিরিঞ্জ, ভেন্টিলেটর, মাস্কসহ আরও কিছু উপহার এসেছে।একই বিমানে আসে চীনের কমিউনিস্ট পার্টির পক্ষ থেকে আওয়ামী লীগকে দেওয়া করোনা প্রতিরোধী সামগ্রী। এর আগে গত ১২ মে সিনোভ্যাকের ৫ লাখ টিকা উপহার দেয় চীন সরকার।",1
https://somoynews.tv/news/2021-06-13/%E0%A6%AC%E0%A6%BE%E0%A6%AC%E0%A7%81%E0%A6%B2-%E0%A6%AE%E0%A6%BF%E0%A6%A4%E0%A7%81-%E0%A6%A6%E0%A6%AE%E0%A7%8D%E0%A6%AA%E0%A6%A4%E0%A6%BF%E0%A6%B0-%E0%A6%A6%E0%A7%81%E2%80%99%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8%E0%A6%95%E0%A7%87-%E0%A6%AA%E0%A6%BF%E0%A6%AC%E0%A6%BF%E0%A6%86%E0%A6%87%E0%A7%9F%E0%A7%87-%E0%A6%B9%E0%A6%BE%E0%A6%9C%E0%A6%BF%E0%A6%B0-%E0%A6%95%E0%A6%B0%E0%A6%BE%E0%A6%A4%E0%A7%87-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6,"বাবুল-মিতুর দু’সন্তানকে পিবিআইয়ে হাজিরের নির্দেশ","কমল দে","বাংলাদেশ"," ১৩ জুন, ২০২১","N/A","ওই দম্পতির দু’শিশু সন্তান আজার মাহমুদ মাহি (১২) এবং তাবাস্সুম (৭) তদন্ত কর্মকর্তার কাছে হাজির করাতে বাবুল আকতারের বাবা আবদুল ওয়াদুদ মিয়া, ছোট ভাই হাবিবুর রহমান সাবুকে নির্দেশনা দেয়া হয়।","বহুল আলোচিত মিতু হত্যা মামলায় জবানবন্দী নিতে সাবেক পুলিশ সুপার বাবুল আকতার ও মিতু দম্পতির দু’সন্তানকে আগামী ১৫ দিনের মধ্যে তদন্ত কর্মকর্তার কাছে হাজির করাতে নির্দেশ দিয়েছেন আদালত।মামলার তদন্ত কর্মকর্তার আবেদনের পরিপ্রেক্ষিতে রোববার (১৩ ‍জুন) বিকেলে এ আদেশ দেন মেট্রোপলিটন ম্যাজিস্ট্রেট মেহনাজ রহমান।মামলার তদন্ত কর্মকর্তা পিবিআই পরিদর্শক সন্তোষ চাকমা সময় নিউজকে বলেন, ‘বাবুল আকতার ও মাহমুদা খানম মিতুর দুই শিশু সন্তান এই মামলার গুরুত্বপূর্ণ সাক্ষী। ওই দুই শিশুর কাছ থেকে কিছু তথ্য জানার প্রয়োজন রয়েছে। তাই আদালতে আবেদন জানানো হয়েছিল। আদালত সেই আবেদন মঞ্জুর করে ১৫ দিনের মধ্যে দু’শিশুকে হাজির করাতে বাবুল আকতারের স্বজনদের নির্দেশ দিয়েছেন।’আদালত সূত্র জানায়, আদেশে ওই দম্পতির দুশিশু সন্তান আজার মাহমুদ মাহি (১২) এবং তাবাস্সুম (৭) তদন্ত কর্মকর্তার কাছে হাজির করাতে বাবুল আকতারের বাবা আবদুল ওয়াদুদ মিয়া, ছোট ভাই হাবিবুর রহমান সাবুকে নির্দেশনা দেওয়া হয়। আদালতের আদেশে তাদের ঠিকানা মাগুরা বলে উল্লেখ করা হয়েছে।গত ১২ মে পিবিআই সাবেক পুলিশ সুপার বাবুল আকতারকে গ্রেপ্তার করলেও তার দু’সন্তান কোথায় আছে তা নিশ্চিত হতে পারেনি। দু’সন্তানের খোঁজে পিবিআই সম্ভাব্য কয়েকটি স্থানে খবরও নিয়েছিল। তবে সফল হতে পারেনি।এর মধ্যে ছেলে আজার মাহমুদ মাহির সামনেই বিগত ২০১৬ সালের ৫ জুন ভোরে দুর্বৃত্তরা তার মা মাহমুদা খানম মিতুকে গুলি এবং কুপিয়ে হত্যা করেছিল। মূলত মাহিকে স্কুল বাসে তুলে দিতে মাহমুদা খানম মিতু নগরীর ও আর নিজাম রোডের বাসা থেকে বের হয়ে জিইসি মোড়ের আসছিলেন।এ ঘটনায় প্রথম পর্যায়ে তৎকালীন পুলিশ সুপার বাবুল আকতার বাদী হয়ে একটি হত্যা মামলা দায়ের করেছিলেন। পরবর্তীতে এই হত্যাকাণ্ডের সাথে বাবুল আকতারের সম্পৃক্ততার অভিযোগ পাওয়া গেলে পিবিআই এই মামলায় চূড়ান্ত প্রতিবেদন দাখিল করে।ওই দিনেই নিহত মিতুর বাবা মোশাররফ হোসেন বাদী হয়ে চট্টগ্রামের পাঁচলাইশ থানায় একটি মামলা করেন। মামলায় বাবুল আকতারকে প্রধান আসামি করা হয়। এই মামলায় বাবুল আকতারকে ৫ দিনের রিমান্ডে এনে জিজ্ঞাসাবাদ করেছে পিবিআই।",0
https://somoynews.tv/news/2021-06-13/%E0%A6%AA%E0%A6%BE%E0%A6%AC%E0%A6%A8%E0%A6%BE%E0%A7%9F-%E0%A6%97%E0%A6%A3%E0%A6%AA%E0%A7%82%E0%A6%B0%E0%A7%8D%E0%A6%A4-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A6%B9%E0%A7%9C%E0%A6%BE--%E0%A6%86%E0%A6%97%E0%A7%8D%E0%A6%A8%E0%A7%87%E0%A7%9F%E0%A6%BE%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%9C%E0%A6%AC%E0%A7%8D%E0%A6%A6,"গণপূর্ত বিভাগে আওয়ামী লীগ নেতাদের অস্ত্রের মহড়া, আগ্নেয়াস্ত্র জব্দ","এস এ আসাদ","বাংলাদেশ"," ১৩ জুন, ২০২১","N/A","২৫ থেকে ৩০ জনের একটি দল একাধিক আগ্নেয়াস্ত্র হাতে নিয়ে গণপূর্ত ভবনে আসেন","পাবনায় গণপূর্ত ভবনে অস্ত্র নিয়ে ঠিকাদার আওয়ামী লীগ নেতাদের মহড়ার ঘটনায় ব্যবহৃত দুটি আগ্নেয়াস্ত্র জব্দ করেছে পুলিশ।শনিবার (১২ জুন) দিনগত রাতে অস্ত্র দুটি জব্দ করে সদর থানায় নিয়ে আসে পুলিশ। তবে, আলোচিত এ ঘটনায় আতঙ্ক ছড়িয়ে পড়লেও গণপূর্ত বিভাগের অভিযোগ না থাকায় কোনো মামলা হয়নি।পুলিশ জানায়, গত ৬ জুন দুপুরে সদর উপজেলা আওয়ামী লীগের বিজ্ঞান ও প্রযুক্তি বিষয়ক সম্পাদক হাজী ফারুক, পৌর আওয়ামী লীগের সাংগঠনিক সম্পাদক এ আর খান মামুন এবং জেলা যুবলীগের আহবায়ক কমিটির সদস্য শেখ লালুর নেতৃত্বে প্রায় ২৫ থেকে ৩০ জনের একটি দল একাধিক আগ্নেয়াস্ত্র হাতে নিয়ে গণপূর্ত ভবনে আসেন। আগতরা বিভিন্ন কক্ষে প্রবেশ করে নির্বাহী প্রকৌশলী আনোয়ারুল আজিমকে খুঁজতে থাকেন। পুলিশ আরও জানায়, তারা আগ্নেয়াস্ত্র নিয়েই উপ সহকারী প্রকৌশলী মিজানুর রহমানের কক্ষে যান এবং কিছুক্ষণ পর তারা বের হয়ে যান। লিখিত অভিযোগ না থাকলেও নিজ উদ্যোগে ঘটনা তদন্তে নামে পুলিশ। জেলা আইনশৃঙ্খলা কমিটির বৈঠকে বিষয়টি উত্থাপন হলে জেলাজুড়ে সমালোচনা শুরু হয়। ঘটনার সিসিটিভি ফুটেজ ছড়িয়ে পড়লে পুলিশ আগ্নেয়াস্ত্র গুলি জব্দ করে।তবে, শোডাউন নয় নিরাপত্তার স্বার্থে অস্ত্র গুলি বহন করছিলেন বলে দাবী আওয়ামী লীগ নেতাদের। তদন্তে অস্ত্র আইনের শর্ত ভঙ্গ প্রমাণিত হলে আইনগত ব্যবস্থা নেয়া হবে জানিয়েছেন জেলা প্রশাসক।পাবনার পুলিশ সুপার মহিবুল ইসলাম খান জানান, গত ৬ জুন রোববার দুপুরে পাবনা সদর উপজেলা জেলা আওয়ামী লীগের বিজ্ঞান ও প্রযুক্তি বিষয়ক সম্পাদক আলহাজ ফারুক হোসেন ওরফে হাজী ফারুক, পাবনা পৌর আওয়ামী লীগের সাংগঠনিক সম্পাদক এ আর খান মামুন ও পাবনা জেলা যুবলীগ আহ্বায়ক কমিটির সদস্য শেখ লালুর নেতৃত্বে ৮-৯ জনের একদল ব্যক্তি ফিল্মি স্টাইলে শহরের ছাতিয়ানীতে অবস্থিত পাবনা গণপূর্ত অফিসে প্রবেশ করে। এদের মধ্যে মামুন ও লালুর শটগান ছিল। তবে বিষয়টি নিয়ে গণপূর্ত বিভাগ অভিযোগ না করায় কোনো ব্যবস্থা নেওয়া যায়নি। পুলিশের পক্ষ থেকে পাবনা সদর থানায় একটি জিডি করা হয়েছে।এদিকে, বিষয়টি নিয়ে রোববার সংবাদমাধ্যমে খবর প্রকাশ হলে এলাকাজুড়ে তোলপাড় সৃষ্টি হয়েছ। ওঠে নিন্দার ঝড়। এ ঘটনায় আওয়ামী লীগ নেতারা বিব্রত হলেও, তাদের বিরুদ্ধে অভিযোগ না থাকায় দলীয় ব্যবস্থা নেওয়া হয়নি।পাবনা জেলা আওয়ামী লীগের সাধারণ সম্পাদক ও সাংসদ গোলাম ফারুক প্রিন্স বলেন, এটি দলীয় কোনও বিষয় নয়। ঠিকাদার নেতাদের বিরুদ্ধে গণপূর্ত বিভাগের কর্মকর্তারা আমার কাছেও কোনো অভিযোগ করেনি। তবে, আইনশৃঙ্খলা বাহিনী বিষয়টি খতিয়ে দেখছে। আইন তার নিজস্ব গতিতে চলবে।পাবনা জেলা প্রশাসক কবীর মাহমুদ বলেন, বিষয়টি সম্পর্কে তাকে জানানো হলেও সংশ্লিষ্ট দপ্তর থেকে প্রতিকার বা ব্যবস্থা নিতে বলা হয়নি।",0
https://somoynews.tv/news/2021-06-13/%E0%A6%87%E0%A6%89%E0%A6%8F%E0%A6%A8%E0%A6%93%E2%80%99%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A6%E0%A7%81%E0%A6%A6%E0%A6%95%E0%A7%87-%E0%A6%8F%E0%A6%AE%E0%A6%AA%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97,"ইউএনও’র বিরুদ্ধে দুদকে এমপির অভিযোগ","মহানগর ডেস্ক","বাংলাদেশ"," ১৩ জুন, ২০২১","N/A","অসৎ আমলা-ব্যবসায়ী-রাজনীতিবিদের সিন্ডিকেটের কাছে এমপিরা জিম্মি","নিজ এলাকার উপজেলা নির্বাহী কর্মকর্তা তাহমিনার বিরুদ্ধে দুর্নীতি দমন কমিশনে (দুদক) এসে অভিযোগ করেছেন সিলেট-২ আসনের সংসদ সদস্য মোকাব্বির খান।এসময় সংসদ সদস্য সংবাদমাধ্যমকে বলেন, অসৎ আমলা, ব্যবসায়ী ও কিছু সংখ্যক রাজনীতিবিদের সমন্বয়ে শক্তিশালী সিন্ডিকেট গড়ে উঠেছে যার কাছে সাধারণ সংসদ সদস্যরা জিম্মি।রোববার (১৩ জুন) দুদক চেয়ারম্যানের কাছে লিখিত অভিযোগে তিনি বলেন, কিছু অসৎ ব্যক্তির সিন্ডিকেটের কাছে গোটা দেশ জিম্মি। কোথাও কোনো প্রতিকার না পেয়ে দুদকের দ্বারস্থ হয়েছেন বলেও দাবি করেন তিনি।সংসদ সদস্যের প্যাডে মোকাব্বির খান লিখিত অভিযোগে জানান, ওসমানী নগর উপজেলার ইউএনও তাহামিনা আক্তার একটি টেকনিক্যাল স্কুল ও কলেজের জন্য উপজেলা হেডকোয়ার্টারের দান করা জমি গ্রহণ না করে স্থানীয় একটি সিন্ডিকেটকে লাভবান করতে প্রত্যন্ত এলাকায় অধিক মূল্যে জমি অধিগ্রহণের সিদ্ধান্ত নেন। যেখানে মানুষের পক্ষে যাওয়া সম্ভব না। এছাড়া কোটি টাকার লেনদেনও হয়েছে বলে অভিযোগ মোকাব্বির খানের। ফলে কোন প্রতিকার না পেয়ে দুদকের দারস্ত হয়েছেন তিনি।সংসদ সদস্য মোকাব্বির খান বলেন, একেবারে উপজেলা সদরের কাছাকাছি প্রায় ২০ বিঘা জমি সাধারণ জনগণ এই প্রকল্পের জন্য দিতে চাচ্ছে যেটা মহাসড়কের কাছে। আরেকটা জমি সেটাও উপজেলা কার্যালয়ের নিকটবর্তী সেটাও দেওয়া হয়েছে। কিন্তু ইউএনও কোনো কিছুতে কর্ণপাত না করে, একটি সিন্ডিকেটকে সুবিধা দিতে নিজের মতো সিদ্ধান্ত নিচ্ছেন।তার মতে , দেশ ও সাধারণ মানুষ কিছু অসৎ মানুষের সিন্ডিকেটের হাতে জিম্মি।তিনি বলেন, দেশে যেভাবে অসৎ আমলা, অসৎ ব্যবসায়ী ও অসৎ কিছু সংখ্যক রাজনীতিবিদ এদের সমন্বয়ে যে সিন্ডিকেট হয়েছে, সেটি অনেক শক্তিশালী। তাদের কাছে সংসদ সদস্যরা জিম্মি সর্বপরি জনগণ জিম্মি।তবে অভিযোগটি গ্রহণ হচ্ছে কিনা তার জন্য দুদকের নিয়ম অনুযায়ী অভিযোগের প্রাথমিক অনুসন্ধান সম্পন্নের অপেক্ষায় থাকতে হবে।",0
https://somoynews.tv/news/2021-06-13/%E0%A6%9C%E0%A6%BE%E0%A6%AE-%E0%A6%AA%E0%A6%BE%E0%A7%9C%E0%A6%A4%E0%A7%87-%E0%A6%89%E0%A6%A0%E0%A7%87-%E2%80%98%E0%A6%AE%E0%A6%97%E0%A6%A1%E0%A6%BE%E0%A6%B2%E0%A7%87%E2%80%99-%E0%A6%85%E0%A6%9C%E0%A7%8D%E0%A6%9E%E0%A6%BE%E0%A6%A8-%E0%A6%AF%E0%A7%81%E0%A6%AC%E0%A6%95%E0%A6%95%E0%A7%87-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%95%E0%A6%B0%E0%A6%B2-%E0%A6%AB%E0%A6%BE%E0%A7%9F%E0%A6%BE%E0%A6%B0-%E0%A6%B8%E0%A6%BE%E0%A6%B0%E0%A7%8D%E0%A6%AD%E0%A6%BF%E0%A6%B8,"‘মগডালে’ উঠে অজ্ঞান যুবক, উদ্ধার করল ফায়ার সার্ভিস","হারুনুর রশিদ","বাংলাদেশ"," ১৩ জুন, ২০২১","N/A","জাম পড়তে গিয়ে মগডালে উঠে নিচের দিকে তাকিয়ে ভয়ে কান্নাকাটি শুরু করেন ওই যুবক। এর কিছুক্ষণের মধ্যেই জ্ঞান হারিয়ে গাছের ডালেই আটকে থাকেন।","ময়মনসিংহের ফুলপুরে জাম পড়তে গিয়ে ভয়ে গাছের উপর অজ্ঞান হয়ে যান ইসহাক (২৫) নামের এক যুবক। আটকে থাকেন গাছের ডালেই।শনিবার (১২ জুন) দুপুরে ফুলপুর উপজেলার রূপসী ইউনিয়নের কাতুলী গ্রামে এ ঘটনা ঘটে। পরে খবর পেয়ে ফায়ার সার্ভিসের কর্মীরা তাকে গাছ থেকে নামিয়ে আনেন।ইসহাক ফুলপুর উপজেলার রূপসী ইউনিয়নের কাতুলী গ্রামের মুক্তার উদ্দিনের ছেলে।ফুলপুর ফায়ার সার্ভিসের টিম লিডার আব্দুর রাজ্জাক জানান, শনিবার বিকেলে উপজেলার কাতুলী গ্রামের ইসহাক, সাগর ও শরিফুল ইসলাম নামে তিন যুবক বাড়ির গাছ থেকে জাম পাড়তে ওঠে। উপরের দিকের ডালে উঠে নিচের দিকে তাকিয়ে ভয়ে কান্নাকাটি শুরু করে দেন ইসহাক। কিছুক্ষণের মধ্যেই জ্ঞান হারিয়ে গাছের ডালে আটকে থাকেন। সঙ্গে থাকা অন্য দুজন তাকে গাছ থেকে নামানোর চেষ্টা করে ব্যর্থ হন। পরে তাকে গাছের ডালের সঙ্গে রশি দিয়ে বেঁধে খবর দেওয়া হয় ফায়ার সার্ভিসে।খবর পেয়ে দ্রুত ফায়ার সার্ভিসের একটি দল ঘটনাস্থলে পৌঁছে প্রায় এক ঘণ্টার চেষ্টায় ইসহাককে গাছ থেকে নামিয়ে আনে। উদ্ধারের পরই ভর্তি করা হয় উপজেলা স্বাস্থ্য কমপ্লেক্সে। সেখানে চিকিৎসার পর জ্ঞান ফিরলে তাকে বাড়িতে পৌঁছে দেওয়া হয়। বর্তমান তিনি সম্পূর্ণ সুস্থ আছে বলে জানিয়েছে স্বজনরা।",0
https://somoynews.tv/news/2021-06-13/%E0%A6%AC%E0%A6%BF%E0%A6%B8%E0%A6%BF%E0%A6%95%E0%A7%87%E0%A6%B0--%E0%A6%93%E0%A7%9F%E0%A6%BE%E0%A6%A8-%E0%A6%B8%E0%A7%8D%E0%A6%9F%E0%A6%AA-%E0%A6%B8%E0%A6%BE%E0%A6%B0%E0%A7%8D%E0%A6%AD%E0%A6%BF%E0%A6%B8--%E0%A6%95%E0%A7%87--%E0%A6%A8%E0%A6%A8-%E0%A6%B8%E0%A7%8D%E0%A6%9F%E0%A6%AA-%E0%A6%B8%E0%A6%BE%E0%A6%B0%E0%A7%8D%E0%A6%AD%E0%A6%BF%E0%A6%B8--%E0%A6%B0%E0%A7%82%E0%A6%AA%E0%A7%87-%E0%A6%B8%E0%A7%87%E0%A6%AC%E0%A6%BE-%E0%A6%A6%E0%A6%BF%E0%A6%A4%E0%A7%87-%E0%A6%B9%E0%A6%AC%E0%A7%87--%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80,"বিসিককে নন স্টপ সার্ভিস দিতে হবে: শিল্পমন্ত্রী","এহসান জুয়েল","বাংলাদেশ"," ১৩ জুন, ২০২১","N/A","বিসিকের ‘ওয়ান স্টপ সার্ভিস’ সেন্টার উদ্বোধন","শিল্পমন্ত্রী নূরুল মজিদ মাহমুদ হুমায়ূন বলেছেন, বিসিকের ‘ওয়ান স্টপ সার্ভিস’ কে ‘নন স্টপ সার্ভিস’ এর রূপে সেবা দিতে হবে। ওয়ান স্টপ সার্ভিস যেন কার্যকর ওয়ান স্টপ সার্ভিসই হয় সেদিকে লক্ষ্য রাখতে হবে। ওয়ান স্টপ সার্ভিস হওয়াতে যেমন আনন্দ, তেমনি দায়িত্ব অনেক বেড়ে গেলে। বিসিকের অন্যান্য সকল ক্ষেত্রের মতো এই ওয়ান স্টপ সার্ভিস যেন সফল হয়।রোববার (১৩ জুন) রাজধানীর একটি হোটেলে বাংলাদেশ ক্ষুদ্র ও কুটির শিল্প করপোরেশন (বিসিক) এর ‘ওয়ান স্টপ সার্ভিস’ এর উদ্বোধনী অনুষ্ঠানে প্রধান অতিথির বক্তব্যে শিল্পমন্ত্রী এসব কথা বলেন।বিসিকের চেয়ারম্যান মো. মোশতাক হাসানের সভাপতিত্বে অনুষ্ঠানে বিশেষ অতিথি ছিলেন শিল্প প্রতিমন্ত্রী কামাল আহমেদ মজুমদার, জনপ্রশাসন মন্ত্রণালয়ের সিনিয়র সচিব কে এম আলী আজম, শিল্পসচিব জাকিয়া সুলতানা এবং এসবিসিসিআই'র সভাপতি মো. জসিম উদ্দিন।অনুষ্ঠানে শিল্পমন্ত্রী বলেন, আজ থেকে বিসিকের 'ওয়ান স্টপ সার্ভিস' সেন্টার উদ্বোধনের মাধ্যমে নতুন যুগের প্রবেশ করলো বাংলাদেশ। এর ফলে নতুন নতুন বিনিয়োগ ও শিল্পায়নের গতি ত্বরান্বিত হবে। সেই সঙ্গে স্বচ্ছতা ও জবাবদিহিতা নিশ্চিত হবে।তিনি বলেন, দেশে শিল্পায়নের কাঙ্ক্ষিত লক্ষ্যে পৌঁছতে আমাদের সরকার প্রতিশ্রুতিবদ্ধ। আমরা মনে করি, অন্যান্য অনেক ক্ষেত্রের মত বাংলাদেশে শিল্পায়নের ব্যাপারেও আমরা নতুন ইতিহাস তৈরিতে সক্ষম হবো। বিসিকের চলমান কার্যক্রম এই ইতিহাস তৈরিতে অগ্রণী ভূমিকা রাখবে। এক্ষেত্রে শিল্পের সাথে সংশ্লিষ্টদের অগ্রণী ভূমিকাও পালন করতে হবে।শিল্পমন্ত্রী আরও বলেন, জাতির পিতার স্বপ্নের সোনার বাংলা ও প্রধানমন্ত্রীর স্বপ্নের ডিজিটাল বাংলাদেশ বিনির্মাণে 'ওয়ান স্টপ সার্ভিস' এর কোনো বিকল্প নাই। কেননা বাংলাদেশের জনগণের জীবনমান দ্রুত উন্নয়নের স্বার্থে দেশি ও বিদেশি বিনিয়োগ পরিকল্পনা দ্রুত বাস্তবায়নের লক্ষ্যে দেশের উদ্যোক্তা ও বিনিয়োগকারীকে প্রয়োজনীয় সকল সেবা নির্দিষ্ট সময়ের মধ্যে কোনো ধরণের ভোগান্তি ছাড়াই নিশ্চিতকরণের লক্ষ্যে এই ওয়ান স্টপ সার্ভিস চালু করা হয়েছে।বিশেষ অতিথি বক্তব্যে শিল্প প্রতিমন্ত্রী বলেন, বিসিক ওয়ান স্টপ সার্ভিস শিল্পায়নের জন্য সত্যিই এক মাইলফলক। কুটির, মাইক্রো, ক্ষুদ্র মাঝারি শিল্পের উদ্যোক্তাদের দ্রুততম হয়রানিমুক্ত সেবা প্রদানে নিমিত্তে ওয়ান স্টপ সার্ভিসের কোনো বিকল্প নেই। ওয়ান স্টপ সার্ভিসের মাধ্যমে উদ্যোক্তারা দ্রুততম হয়রানিমুক্ত সেবা পাবেন।তিনি বলেন, একটা সময় আমাদের দেশে শিল্প স্থাপন বা ব্যবসায়ী উদ্যোগকে এগিয়ে নেয়ার ক্ষেত্রে প্রধান অন্তরায় ছিল দাফতরিক হয়রানি এবং জটিলতা। ওয়ান স্টপ সার্ভিস চালু করার মাধ্যমে আমাদের দেশ সে অবস্থা থেকে উত্তরণ লাভ করবে বলে আমার বিশ্বাস।সভাপতির বক্তব্যে বিসিকের চেয়ারম্যান মো. মোশতাক হাসান বলেন, ওয়ান স্টপ সার্ভিস চালু করার ফলে বিনিয়োগে আগ্রহী উদ্যোক্তাদের দ্রুততম সেবা নিশ্চিত করা সম্ভব হবে। এতে বিসিক শিল্পনগরীগুলোয় নতুন দেশি-বিদেশি বিনিয়োগ আকৃষ্ট হবে ও দেশে পরিবেশবান্ধব শিল্পায়ন গতিশীল হবে।বিসিক চেয়ারম্যান বলেন, দেশে পরিবেশবান্ধব শিল্পায়নের মাধ্যমে জাতির পিতার স্বপ্নের সোনার বাংলা বিনির্মাণ সম্ভব হবে। ওয়ানস্টপ সার্ভিস চালুর ফলে বিসিক শিল্প-নগরীসমূহে বিদেশি বিনিয়োগ হবে এবং 'Doing Business Ranking' এ বাংলাদেশের বর্তমান অবস্থান থেকে উত্তরণ সম্ভব হবে।উল্লেখ, রোববার থেকেই এই ওয়ান স্টপ সার্ভিস হতে শিল্প নিবন্ধন করতে পাবরে। পর্যায়ক্রমে অন্যান্য সকল সেবা এই সেন্টার থেকে প্রদান করা হবে।",0
https://somoynews.tv/news/2021-06-13/%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4-%E0%A6%AC%E0%A6%A8%E0%A7%8D%E0%A6%A7%E0%A7%87%E0%A6%B0-%E0%A6%AE%E0%A7%87%E0%A7%9F%E0%A6%BE%E0%A6%A6-%E0%A6%86%E0%A6%B0%E0%A6%93-%E0%A6%AC%E0%A6%BE%E0%A7%9C%E0%A6%B2,"ভারতের সঙ্গে সীমান্ত বন্ধের মেয়াদ আরও বাড়ল","মহানগর ডেস্ক","বাংলাদেশ"," ১৩ জুন, ২০২১","N/A","ভারতের সঙ্গে সীমান্ত বন্ধের মেয়াদ আরও ১৬ দিন বাড়ানোর সিদ্ধান্ত নিয়েছে সরকার","করোনার সংক্রমণ রোধে ভারতের সঙ্গে বাংলাদেশের স্থলসীমান্ত বন্ধের মেয়াদ আরও ১৬ দিন বাড়ানোর সিদ্ধান্ত নিয়েছে সরকার। এতে করে আগামী ৩০ জুন পর্যন্ত ভারতের সঙ্গে স্থলসীমান্ত বন্ধ থাকবে।রোববার (১৩ জুন) পররাষ্ট্র মন্ত্রণালয়ে সাংবাদিকদের এ কথা জানান পররাষ্ট্র সচিব মাসুদ বিন মোমেন।ভারতীয় ভ্যারিয়েন্টের কারণে গত ২৬ এপ্রিল দেশটির স‌ঙ্গে ১৪ দি‌নের জন্য সব ধর‌নের স্থলসীমান্ত বন্ধ ক‌রে বাংলা‌দেশ। ত‌বে দেশ‌টি‌তে আটকেপড়া বাংলা‌দে‌শিদের ম‌ধ্যে যা‌দের ভিসার মেয়াদ ১৫ দিন বা তার চে‌য়ে কম; তা‌দেরকে ১৪ দি‌নের বাধ্যতামূলক কোয়া‌রেন্টাইনের শ‌র্তে দে‌শে ফেরার সু‌যোগ দেওয়া হচ্ছে।এক্ষেত্রে প্রথম দফায় ভারতের সঙ্গে বাংলাদেশের স্থলসীমান্ত বন্ধ করে দেওয়ার পর বেনাপোল, আখাউড়া ও বুড়িমারী স্থলবন্দর দিয়ে দেশে প্রবেশের সুবিধা পান বাংলা‌দে‌শিরা। পরবর্তীতে অবশ্য দর্শনা, হিলি ও সোনামুখী বন্দর তিনটি দিয়ে ভারত থেকে বাংলাদেশি নাগরিকদের ফেরার সুযোগ দেয় সরকার।এর আগে ক‌রোনাভাইরাস প‌রি‌স্থি‌তির কার‌ণে গত ২৬ এপ্রিল থেকে ভারতের সঙ্গে বাংলাদেশের স্থলসীমান্ত ১৪ দিনের জন্য বন্ধ ঘোষণা করা হয়। এর মেয়াদ শেষ হয় গত ৯ মে। আবার নতুন ক‌রে দ্বিতীয় দফায় স্থলসীমান্ত বন্ধের মেয়াদ আরও ১৪ দিন বাড়া‌নো হয়, যা গত ২৩ মে শেষ হয়। এরপর সীমান্ত বন্ধের মেয়াদ আরও আট দিন বাড়ানোর পর ফের ১৪ দিনের জন্য স্থলসীমান্ত বন্ধের সিদ্ধান্ত নেয় সরকার। যা সোমবার (১৪ জুন) শেষ হওয়ার কথা ছিল। এরমধ্যেই আবারও বাড়ানো হলো ৩০ জুন পর্যন্ত সময়সীমা।উল্লেখ্য, করোনা পরিস্থিতির মধ্যেও ভারতের সঙ্গে বাংলাদেশের পণ্যবাহী যানবাহন চলাচল অব্যাহত রয়েছে।",0
https://somoynews.tv/news/2021-06-13/%E0%A6%B7%E0%A7%9C%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%AE%E0%A7%82%E0%A6%B2%E0%A6%95-%E0%A6%9A%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82--%E0%A6%95%E0%A6%BE%E0%A6%B0%E0%A7%8D%E0%A6%9F%E0%A7%81%E0%A6%A8%E0%A6%BF%E0%A6%B8%E0%A7%8D%E0%A6%9F-%E0%A6%95%E0%A6%BF%E0%A6%B6%E0%A7%87%E0%A6%BE%E0%A6%B0%E0%A6%B8%E0%A6%B9-%E0%A7%AD-%E0%A6%9C%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A4%E0%A6%A6%E0%A6%A8%E0%A7%8D%E0%A6%A4-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A7%87%E0%A6%A6%E0%A6%A8,"ষড়যন্ত্রমূলক চ্যাটিং: কার্টুনিস্ট কিশোরসহ ৭ জনের বিরুদ্ধে তদন্ত প্রতিবেদন","মার্জিয়া মুমু","বাংলাদেশ"," ১৩ জুন, ২০২১","N/A","কার্টুনিস্ট কিশোরসহ ৭ জনের বিরুদ্ধে ডিজিটাল নিরাপত্তা আইনে করা মামলার তদন্ত প্রতিবেদন আদালতে জমা দিয়েছে পুলিশ।","'আই এম বাংলাদেশি' নামে একটি ফেসবুক পেজে রাষ্ট্রের ভাবমূর্তি বা সুনাম ক্ষুণ্ণ করতে কিংবা বিভ্রান্তি ছড়ানোর উদ্দেশ্যে অপপ্রচার বা গুজবসহ বিভিন্ন পোস্ট করার অভিযোগে কার্টুনিস্ট কিশোরসহ ৭ জনের বিরুদ্ধে ডিজিটাল নিরাপত্তা আইনে করা মামলার তদন্ত প্রতিবেদন আদালতে জমা দিয়েছে পুলিশ।রোববার (১৩ জুন) সিএমএম আদালতে তদন্ত সংস্থা কাউন্টার টেরোরিজম অ্যান্ড ট্রান্সন্যাশনাল ক্রাইম ইউনিটের এসআই আফসার আহম্মদ তদন্ত প্রতিবেদনটি জমা দেন।তদন্ত প্রতিবেদনে তালিকাভুক্ত হওয়া বাকি আসামিরা হলেন- রাষ্ট্রচিন্তার সমন্বয়ক দিদারুল ভূঁইয়া, নেত্র নিউজের এডিটর ইন চিফ তাসনিম খলিল ও জুলকারনাইন সায়ের খান ওরফে সামিউলসহ ৬ জন।তবে এদিন অভিযোগ প্রমাণিত না হওয়ায় পুলিশ মামলার এজাহারভুক্ত বাকি ৪ আসামি লেখক মুশতাক আহমেদ, যুক্তরাষ্ট্র প্রবাসী সাংবাদিক সাহেদ আলম, জার্মান প্রবাসী ব্লগার আসিফ মহিউদ্দিন ও ফিলিপ শুমাখারকে অব্যাহতি দেয়ার আবেদন করেছে।আদালতে গত ১৩ জানুয়ারি এ মামলার চার্জশীট দেয়া হয়। ২০২০ সালের ৫ মে রমনা থানায় কার্টুনিস্ট কিশোরসহ ১১ জনের বিরুদ্ধে ডিজিটাল নিরাপত্তা আইনে মামলা দায়ের হয়।",1
https://somoynews.tv/news/2021-06-13/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0,"চট্টগ্রামে ছাত্রলীগকর্মী হত্যা মামলার প্রধান আসামি গ্রেপ্তার","জিন্নাতুল ফিরদাউস","বাংলাদেশ"," ১৩ জুন, ২০২১","N/A","ছাত্রলীগকর্মী আশিকুর রহমান রোহিত হত্যা মামলার প্রধান আসামি শাহবুউদ্দিন","চট্টগ্রাম বাকলিয়া থানার ছাত্রলীগকর্মী আশিকুর রহমান রোহিত হত্যা মামলার প্রধান আসামি শাহবুউদ্দিন সাবুকে গ্রেপ্তার করেছে পুলিশ।রোববার (১৩ জুন) ভোলার লালমোহন থানার হরিপুরে অভিযান চালিয়ে আসামি শাহবুউদ্দিনকে গ্রেপ্তার করে বাকলিয়া থানা পুলিশ।জিজ্ঞাসাবাদে রোহিত হত্যার সঙ্গে জড়িত থাকার কথা স্বীকার করেছে আসামি শাহবুউদ্দিন। রোহিত নগরীর ওমরগনি এমইএস কলেজের এইচএসসি প্রথম বর্ষের ছাত্র ছিলেন।গত ৮ জানুয়ারি নগরীর দেওয়ানবাজারের কেডিএস গলি এলাকায় প্রতিপক্ষের ছুরিকাঘাতে আহত হয় রোহিত। পরে চিকিৎসাধীন অবস্থায় ১৫ জানুয়ারি মারা যান তিনি।পুলিশ জানায়, এলাকায় অধিপত্য বিস্তার ও মাদকবিরোধী পোস্টার লাগানো নিয়ে তাদের মধ্য দ্বন্দ্ব ছিল। ঘটনার কয়েকদিন আগে তাদের মধ্যে কথা কাটাকাটি হয়। এর জেরেই কয়েকজন দুর্বৃত্ত রোহিতকে ধাওয়া করে ছুরিকাঘাতে গুরুতর আহত করে। ওই ঘটনার পরদিন রোহিতের বড় ভাই জাহিদুর রহমান বাদী হয়ে সাহাবুরসহ দুইজনকে আসামি করে বাকলিয়া থানায় একটি হত্যাচেষ্টা মামলা করেন।মামলার অপর দুই আসামিকে গত ১৭ জানুয়ারি ঢাকা থেকে গ্রেফতার করে পুলিশ।",0
https://somoynews.tv/news/2021-06-13/%E0%A6%89%E0%A6%A6%E0%A6%BE%E0%A6%B8%E0%A7%80%E0%A6%A8%E0%A6%A4%E0%A6%BE%E0%A7%9F-%E0%A6%B9%E0%A6%BF%E0%A6%B2%E0%A6%BF%E0%A6%A4%E0%A7%87-%E0%A6%AC%E0%A6%BE%E0%A7%9C%E0%A6%9B%E0%A7%87-%E0%A6%95%E0%A6%B0%E0%A7%8B%E0%A6%A8%E0%A6%BE-%E0%A6%AD%E0%A6%BE%E0%A6%87%E0%A6%B0%E0%A6%BE%E0%A6%B8%E0%A7%87%E0%A6%B0-%E0%A6%B8%E0%A6%82%E0%A6%95%E0%A7%8D%E0%A6%B0%E0%A6%AE%E0%A6%A3,"উদাসীনতার কারণে করোনা সংক্রমণ বাড়ছে হিলিতে","শফিকুল ইসলাম শফিক","বাংলাদেশ"," ১৩ জুন, ২০২১","N/A","ন্যূনতম স্বাস্থ্যবিধি মানছে না স্থানীয় বাসিন্দারা","দিনাজপুরের সীমান্ত এলাকা হিলিতে দিন দিন বেড়েই চলছে করোনাভাইরাসের সংক্রমণ। ন্যূনতম স্বাস্থ্যবিধি মানছে না স্থানীয় বাসিন্দারা।সরকারি নির্দেশনা অনুযায়ী স্বাস্থ্যবিধির সব নির্দেশনা যেমন ভেঙে পড়েছে, তেমনি মাঠ পর্যায়ে কোনো নজরদারি নেই স্থানীয় প্রশাসনের।এমন পরিস্থিতিতে করোনা সংক্রমণ রোধে মাঠ পর্যায়ে দ্রুত প্রশাসনের নজর বাড়ানোর দাবি স্থানীয় সচেতন নাগরিকদের।দিনাজপুর জেলা সিভিল সার্জনের তথ্য মতে, গত ২৪ ঘণ্টায় হিলিতে করোনা ভাইরাসে আক্রান্ত হয়েছে আরও ৬ জন। এ নিয়ে ছোট্ট এই উপজেলায় করোনার বর্তমান রোগীর সংখ্যা দাঁড়িয়েছে ২৭ জনে।সরেজমিনে দেখা যায়, রাস্তাঘাটে এবং বিভিন্ন ব্যবসা প্রতিষ্ঠানে সাধারণ মানুষের মাঝে স্বাস্থ্যবিধি মেনে চলা তো দূরের কথা মাস্ক ব্যবহারে নেই ন্যূনতম আগ্রহ। মাস্ক ছাড়াই চলাচল করছে সাধারণ মানুষ। এতে করে হিলি সীমান্ত এলাকায় করোনা সংক্রমণ বাড়ার সম্ভাবনা রয়েছে। চলমান বিধিনিষেধ থাকলেও সেটি কেবল কাগজে কলমেই সীমাবদ্ধ। মাঠ পর্যায়ে প্রশাসনের নজরদারি না থাকায় স্বাস্থ্যবিধি মানতে অনীহা সাধারণ মানুষের।হাকিমপুর উপজেলা নির্বাহী অফিসার মোহাম্মদ নুর এ আলম বলেন, স্বাস্থ্যবিধি নিশ্চিত করতে আমরা উপজেলা প্রশাসনের পক্ষ থেকে কাজ করে যাচ্ছি। উপজেলার বিভিন্ন এলাকায় করোনা সচেতনতায় প্রচারণা চালিয়ে যাচ্ছি। করোনা সংক্রমণ যেহেতু বৃদ্ধি পাচ্ছে আমরা আজ থেকে প্রচার-প্রচারণার পাশাপাশি স্বাস্থ্যবিধি মানতে বাধ্য করা হবে। ",0
https://somoynews.tv/news/2021-06-13/%E0%A6%96%E0%A6%BE%E0%A6%B2%E0%A6%BE%E0%A6%A4%E0%A7%8B-%E0%A6%AD%E0%A6%BE%E0%A6%87%E0%A6%95%E0%A7%87-%E0%A6%9F%E0%A7%87%E0%A6%A8%E0%A7%87-%E0%A6%A4%E0%A7%81%E0%A6%B2%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%A1%E0%A7%81%E0%A6%AC%E0%A7%87-%E0%A6%AE%E0%A6%B0%E0%A6%B2%E0%A7%8B-%E0%A6%B6%E0%A6%BF%E0%A6%B6%E0%A7%81-%E0%A6%B2%E0%A6%BF%E0%A6%A5%E0%A7%81%E0%A6%A8%E0%A6%93,"ভাইকে বাঁচাতে গিয়ে ডুবে মরল শিশু লিথুনও","রতন সরকার","বাংলাদেশ"," ১৩ জুন, ২০২১","N/A","রংপুর নগরীর হাজিরহাট গঙ্গাহরি মহল্লায় ঘাঘট নদীতে গোসল করতে নেমে লিথুন মনি ও আব্দুল্লাহ নামে দুই শিশুর মৃত্যু হয়েছে।","রংপুর মহানগরীর হাজিরহাটের গঙ্গাহরি এলাকায় ঘাঘট নদীতে গোসল করতে নেমে পানিতে ডুবে দুই শিশুর মৃত্যু হয়েছে। রোববার (১৩ জুন) দুপুরে এ ঘটনা ঘটে।মারা যাওয়া শিশু দুটি হলো- ওই এলাকার বাসিন্দা আব্দুল লতিফের মেয়ে লিথুন মনি (৯) এবং পার্শ্ববর্তী গঙ্গাচড়া উপজেলার আরিফ হোসেনের ছেলে আব্দুল্লাহ (১০)। তারা পরস্পর খালাতো ভাই-বোন। তারা দুজনেই তৃতীয় শ্রেণির ছাত্র।জানা গেছে, আব্দুল্লাহ পার্শ্ববর্তী গঙ্গাচড়া উপজেলা থেকে মহানগরীর হাজিরহাটের গঙ্গাহরি এলাকায় খালার বাড়িতে বেড়াতে এসেছিল। দুপুরে শিশুদের একটি দল বাড়ির পাশে ফুটবল খেলে গোসল করতে আধা কিলোমিটার দূরে ঘাঘট নদীতে যায়। আব্দুল্লাহ নদীতে নামর সঙ্গে সঙ্গে তলিয়ে যেতে থাকলে লিথুন তার হাত টেনে ধরলে সেও ডুবে যায়। অন্য শিশুদের চিৎকারে লোকজন ছুটে এসে তাদের উদ্ধার করে রংপুর মেডিকেলে নেন। তবে তার আগেই মারা যায় শিশুদুটি।এ বিষয়টি নিশ্চিত করেছেন হাজিরহাট থানার পরিদর্শক রাজেশ।",0
https://somoynews.tv/news/2021-06-13/%E0%A6%B8%E0%A6%BF%E0%A6%B2%E0%A7%87%E0%A6%9F-%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%A6%E0%A6%AB%E0%A6%BE%E0%A6%AF%E0%A6%BC-%E0%A6%A6%E0%A6%AB%E0%A6%BE%E0%A6%AF%E0%A6%BC-%E0%A6%AD%E0%A7%82%E0%A6%AE%E0%A6%BF%E0%A6%95%E0%A6%AE%E0%A7%8D%E0%A6%AA-%E0%A6%AE%E0%A6%BE%E0%A6%A8%E0%A6%AC%E0%A6%B8%E0%A7%83%E0%A6%B7%E0%A7%8D%E0%A6%9F-%E0%A6%A8%E0%A6%AF%E0%A6%BC--%E0%A6%B8%E0%A6%AE%E0%A7%8D%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%AA%E0%A7%8D%E0%A6%B0%E0%A6%BE%E0%A6%95%E0%A7%83%E0%A6%A4%E0%A6%BF%E0%A6%95,"সিলেটে ঘন ঘন ভূমিকম্পের কারণ অনুসন্ধানে কমিটি","বাংলার সময় ডেস্ক","বাংলাদেশ"," ১৩ জুন, ২০২১","N/A","দফায় দফায় ভূমিকম্প সম্পূর্ণ প্রাকৃতিক বলে অভিমত দেন তিনি","সিলেট সম্প্রতি দফায় দফায় ভূমিকম্প মানবসৃষ্ট নয়, সম্পূর্ণ প্রাকৃতিক বলে অভিমত ব্যক্ত করেছেন সিলেট আবহাওয়া অফিসের সিনিয়র আবহাওয়াবিদ সাঈদ আহমদ চৌধুরী।ঢাকা থেকে আসা বিশেষজ্ঞ দলের দেয়া তথ্যের ভিত্তিতে এ অভিমত দেন তিনি।আবহাওয়াবিদ সাঈদ আহমদ চৌধুরী বলেন, ঘন ঘন ভূমিকম্পের কারণ অনুসন্ধানে আসা জাতীয় কমিটির সদস্যরা সিলেট ও আশপাশ এলাকা পরিদর্শন করে রোববার (১৩ জুন) এ ব্যাপারে প্রাথমিকভাবে নিশ্চিত হয়েছেন।তবে এ সম্পর্কিত বিস্তারিত প্রতিবেদন পরবর্তীতে সংশ্লিষ্ট কর্তৃপক্ষের কাছে জমা দিবেন জাতীয় কমিটির সদস্যরা।শনিবার (১২ জুন) সিলেটে আসা পাঁচ সদস্যের একটি বিশেষজ্ঞ দল রোববার (১৩ জুন) সকালে গোলাপগঞ্জের কৈলাসটিলা গ্যাস ফিল্ড পরিদর্শন করেন। এরপর তারা সিলেট আবহাওয়া অফিসে এসে ভূমিকম্পকালীন সময়ের তথ্য-উপাত্ত সংগ্রহ করেন।পরে তারা সবশেষ ৭ জুন হওয়া ভূমিকম্পে ফাটল ধরা বন্দরবাজারের রাজা জিসি হাইস্কুলের কামরান ভবনটিও পরিদর্শন করেন। এরপর ঢাকার উদ্দেশে রওয়ানা দেয় জাতীয় কমিটির এই বিশেষজ্ঞ দল।ঘন ঘন ভূমিকম্পের কারণ অনুসন্ধানে সিলেটে আসা দলটির নেতৃত্বে ছিলেন পেট্রোবাংলার পরিচালক (প্রোডাক্ট শেয়ারিং কন্ট্রাক্ট) প্রকৌশলী মো. শাহীনুর ইসলাম।এছাড়াও তদন্ত কমিটিতে ছিলেন বাপেক্সের একজন জিএম পর্যায়ের কর্মকর্তা, পেট্রোবাংলার একজন জিএম পর্যায়ের কর্মকর্তা এবং ঢাকা বিশ্ববিদ্যালয়ের দুইজন অধ্যাপক।অপরদিকে, অধিকতর তদন্ত ও ভূমিকম্পের আগে পরে মানুষের নিরাপত্তা নিশ্চিতে দুর্যোগ মন্ত্রণালয়ের একটি দল শিগগিরই সিলেটে আসছে বলে জানা গেছে।গত ২৯ ও ৩০ মে সিলেটে আট বার ভূমিকম্প হয়। এসব ভূমিকম্পের উৎপত্তিস্থল ছিল ডাউকি ফল্টের কাছাকাছি থাকা জৈন্তাপুর উপজেলায়।পরে গত ৭ জুন সন্ধ্যায় মাত্র এক মিনিটের ব্যবধানে সিলেটে আবারও দুই দফায় যে ভূমিকম্প হয়েছে, সেগুলোর উৎপত্তিস্থল ছিল মহানগরীর দক্ষিণ সুরমার জালালপুর ইউনিয়নে।বিশেষজ্ঞরা বলছেন, সিলেটে ভূমিকম্প হলে উৎপত্তিস্থল সাধারণত ডাউকি ফল্টের আশপাশই হয়। কিন্তু এবার নতুন এক উৎপত্তিস্থল নতুন বিপদের শঙ্কায় ফেলছে।তাদের মতে, সিলেটে দীর্ঘকাল ধরে নিষ্ক্রিয় থাকা কোনো ফল্ট লাইন এখন সক্রিয় হয়ে ওঠার শঙ্কা রয়েছে। সেরকম কিছু হলে ভূমিকম্প সিলেটের জন্য আরও ভয়াবহ হয়ে দেখা দিতে পারে। তবে নতুন ফল্ট লাইনের সক্রিয় হওয়ার বিষয়টি নিশ্চিত হতে পরীক্ষা-নিরীক্ষা প্রয়োজন।",0
https://somoynews.tv/news/2021-06-13/%E0%A6%97%E0%A6%BE%E0%A6%B0%E0%A7%8D%E0%A6%A1-%E0%A6%85%E0%A6%AC-%E0%A6%85%E0%A6%A8%E0%A6%BE%E0%A6%B0%E0%A7%87-%E0%A6%A8%E0%A6%BE%E0%A6%B0%E0%A7%80-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE%E0%A6%B0-%E0%A6%AC%E0%A6%BF%E0%A6%95%E0%A6%B2%E0%A7%8D%E0%A6%AA-%E0%A6%9A%E0%A6%BE%E0%A7%9F-%E0%A6%B8%E0%A6%82%E0%A6%B8%E0%A6%A6%E0%A7%80%E0%A7%9F-%E0%A6%95%E0%A6%AE%E0%A6%BF%E0%A6%9F%E0%A6%BF,"গার্ড অব অনারে নারী ইউএনও’র বিকল্প চেয়ে সুপারিশ","মহানগর ডেস্ক","বাংলাদেশ"," ১৩ জুন, ২০২১","N/A","সাধারণত নারীরা জানাজায় অংশ নেন না। এটি নিয়ে সমাজে অনেকে প্রশ্ন তোলেন। তাই বীর মুক্তিযোদ্ধাদের গার্ড অব অনার দেওয়ার ক্ষেত্রে যেখানে নারী ইউএনও আছেন, সেখানে বিকল্প একজন পুরুষ কর্মকর্তা নির্ধারণ করা প্রয়োজন।","বীর মুক্তিযোদ্ধাদের মৃত্যুর পর ‘গার্ড অব অনার’ দেওয়ার ক্ষেত্রে নারী উপজেলা নির্বাহী কর্মকর্তার (ইউএনও) বিকল্প চেয়েছে মুক্তিযুদ্ধ বিষয়ক মন্ত্রণালয় সম্পর্কিত সংসদীয় স্থায়ী কমিটি।রোববার (১৩ জুন) জাতীয় সংসদ ভবনে অনুষ্ঠিত কমিটির বৈঠকে এ সুপারিশ করা হয়। সংসদ সচিবালয়ের এক বিজ্ঞপ্তিতে এ তথ্য জানানো হয়েছে।কমিটির সভাপতি শাজাহান খানের সভাপতিত্বে বৈঠকে কমিটির সদস্য মুক্তিযুদ্ধবিষয়ক মন্ত্রী আ ক ম মোজাম্মেল হক, রাজি উদ্দিন আহমেদ, রফিকুল ইসলাম, কাজী ফিরোজ রশীদ, ওয়ারেসাত হোসেন ও মোছলেম উদ্দিন আহমদ উপস্থিত ছিলেন।বৈঠকে সংসদীয় কমিটি বিকল্প ব্যক্তি নির্ধারণে প্রয়োজনীয় ব্যবস্থা নেওয়ার জন্য মন্ত্রণালয়কে সুপারিশ করেছে। সেই সঙ্গে দিনের বেলা গার্ড অব অনার আয়োজন করারও সুপারিশ করেছে কমিটি।এছাড়া পৃথিবীর বিভিন্ন দেশ থেকে মুক্তিযোদ্ধার সংজ্ঞা সংগ্রহ করা ও চিহ্নিত রাজাকারদের পরবর্তী প্রজন্মকে সরকারি চাকরি দেওয়ার ক্ষেত্রে আন্তর্জাতিক নীতিমালা অনুসরণের সুপারিশ করা হয়।বৈঠকে কিছু জায়গায় বিভিন্ন দিবসে স্বাধীনতাবিরোধীদের মাধ্যমে জাতীয় পতাকা উত্তোলন সম্পর্কিত ঘটনা সমাধানের লক্ষ্যে সমস্যার বিবরণীর একটি সারসংক্ষেপ কেবিনেটে পাঠানোর সিদ্ধান্ত হয়।বৈঠকে একজন সদস্য বলেন, সাধারণত নারীরা জানাজায় অংশ নেন না। এটি নিয়ে সমাজে অনেকে প্রশ্ন তোলেন। তাই বীর মুক্তিযোদ্ধাদের গার্ড অব অনার দেওয়ার ক্ষেত্রে যেখানে নারী ইউএনও আছেন, সেখানে বিকল্প একজন পুরুষ কর্মকর্তা নির্ধারণ করা প্রয়োজন।সেক্ষেত্রে সহকারী কমিশনার (ভূমি), উপজেলা শিক্ষা কর্মকর্তা, উপজেলা কৃষি কর্মকর্তা বা এ ধরনের কোনো কর্মকর্তাকে বিকল্প রাখা যেতে পারে বলে ওই কমিটি সুপারিশ করে।শাজাহান খান সংবাদমাধ্যমকে বলেন, ‘বৈঠকে কমিটির সদস্য রফিকুল ইসলাম বীর উত্তম বলেছেন, রাতে গার্ড অব অনার হয় না। এ কারণে তারা দিনের বেলায় গার্ড অব অনার দেওয়ার সুপারিশ করেছেন। আর গার্ড অব অনার দেওয়ার ক্ষেত্রে সাধারণত ইউএনওরা সম্মানটা জানিয়ে থাকেন।’তিনি আরও বলেন, ‘জানাজার সঙ্গে ধর্মীয় অনুভূতির একটা বিষয় আছে। নারীদের জানাজায় অংশ নেওয়া নিষেধ, এ রকম একটি বিষয় আছে। সে জায়গা থেকে চিন্তা করে এ সুপারিশ করা হয়েছে। তবে তারা কোনো বিকল্প প্রস্তাব দেননি। বিধিবিধান দেখে মন্ত্রণালয়কে এ বিষয়ে সিদ্ধান্ত নিতে বলা হয়েছে।’",0
https://somoynews.tv/news/2021-06-13/%E0%A6%8F%E0%A6%B8%E0%A6%8F%E0%A6%B8%E0%A6%B8%E0%A6%BF-%E0%A6%8F%E0%A6%87%E0%A6%9A%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%AC%E0%A6%BF%E0%A6%95%E0%A6%B2%E0%A7%8D%E0%A6%AA-%E0%A6%AD%E0%A6%BE%E0%A6%AC%E0%A6%9B%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0,"এসএসসি-এইচএসসি পরীক্ষার বিকল্প ভাবছে সরকার","মহানগর ডেস্ক","বাংলাদেশ"," ১৩ জুন, ২০২১","N/A","পরীক্ষা এক বছর না দিলে শিক্ষার্থীদের জীবনে ‘এমন কোনো বিরাট ক্ষতি’ হয়ে যাবে না বলেও মন্তব্য করেন শিক্ষামন্ত্রী","করোনা পরিস্থিতির উন্নতি না হলে সহসাই শিক্ষাপ্রতিষ্ঠান খুলছে না বলে জানিয়েছেন শিক্ষামন্ত্রী ডা. দীপু মনি। এই পরিস্থিতিতে চলতি বছরের এসএসসি ও এইচএসসি পরীক্ষা গ্রহণের বিষয়ে ‘বিকল্প’ ভাবা হচ্ছে বলেও জানিয়েছেন তিনি।রোববার (১৩ জুন) জাতীয় প্রেসক্লাবে প্রধানমন্ত্রী শেখ হাসিনার কারামুক্তি দিবস উপলক্ষে আয়োজিত আলোচনা সভা শেষে তিনি এ কথা জানান।শিক্ষা মন্ত্রী বলেন, ‘আমরা চলতি বছরের এসএসসি ও এইচএসসি পরীক্ষা সংক্ষিপ্ত সিলেবাসে নেওয়ার চেষ্টা করছি। পরিস্থিতির কারণে এটাও সম্ভব না হলে, বিকল্প চিন্তা-ভাবনা করা হচ্ছে। আমরা বিকল্প পদ্ধতিতে পরীক্ষা নেওয়ার ব্যাপারেও ভাবছি।’তিনি বলেন, ‘১৩ জুন শিক্ষাপ্রতিষ্ঠান খোলার প্রস্তুতিও ছিল, কিন্তু সীমান্ত এলাকায় করোনা বেড়ে যাওয়ায় বাধ্য হয়ে ৩০ জুন পর্যন্ত ছুটি বাড়িয়েছি। পরিস্থিতির ওপর নজর রাখা হচ্ছে। অনলাইনে শিক্ষা দেওয়ার বিষয়টি চলমান রয়েছে। নতুন পদ্ধতিতে বের করার চেষ্টা করছি।’ভাইরাসের সংক্রমণ নিয়ন্ত্রণে না আসায় কবে নাগাদ পরীক্ষা হবে বা কীভাবে হবে তা নিয়ে মাধ্যমিক ও উচ্চ মাধ্যমিকের শিক্ষার্থী ও অভিভাবকদের দুশ্চিন্তা কেবলই বাড়ছে।এমন পরিস্থিতিতে শিক্ষার্থীদের উদ্বেগের কোনো কারণ নেই বলে উল্লেখ করে দীপু মনি।শিক্ষার্থীরা ব্যাপকভাবে ক্ষতিগ্রস্ত হয় এমন কোনো সিদ্ধান্ত নেওয়া হবে না উল্লেখ করে তিনি বলেন, ‘আমাদের ক্ষতিটা সামগ্রিক শিক্ষাব্যবস্থার ক্ষতি এবং এই ক্ষতিটা সারা বিশ্বেই হচ্ছে। এই ক্ষতিটা কী করে পুষিয়ে নেওয়া যায়, সেই ব্যাপারেও আমাদের পরিকল্পনা রয়েছে।’পরীক্ষা এক বছর না দিলে জীবনে এমন কোনো বিরাট ক্ষতি হয়ে যাবে না বলেও মন্তব্য করেন তিনি।বিশ্ববিদ্যালয়ে ভর্তিচ্ছুদেরও দুশ্চিন্তাগ্রস্ত না হওয়ার আহ্বান জানিয়ে শিক্ষামন্ত্রী বলেন, ‘বিশ্ববিদ্যালয়ের ভর্তির ব্যাপারে আরও কী করা যায়- সে ব্যাপারেও চিন্তাভাবনা করছি আমরা।’দেশে করোনাভাইরাস সংক্রমণ বাড়তে শুরু করলে গত বছরের ১৭ মার্চ দেশের সব শিক্ষাপ্রতিষ্ঠান বন্ধ করে দেওয়া হয়। এর ঠিক আগেই এসএসসি পরীক্ষা নেওয়া সম্ভব হয়েছিল। কিন্তু এইচএসসি পরীক্ষার্থীরা আটকে যান। পরে অবশ্য তাদের ‘অটোপাস’ করিয়ে দেওয়া হয়।এরপর দফায় দফায় শিক্ষাপ্রতিষ্ঠানের ছুটি বাড়ানো হয়েছে। দীর্ঘ ছুটির কারণে প্রাথমিক থেকে উচ্চশিক্ষা পর্যন্ত প্রায় চার কোটি শিক্ষার্থী মারাত্মক সমস্যায় পড়েছে।ছুটির সময় কোনো পাবলিক পরীক্ষা হয়নি। আর উচ্চ মাধ্যমিকের পরীক্ষার্থীদের মূল্যায়ন ফল প্রকাশ করা হয় তাদের এসএসসি ও জেএসসির ফলের গড় করে।চলতি বছরে কয়েক দফায় স্কুল ও কলেজ খোলার দিনক্ষণ নির্ধারণ এবং প্রস্তুতি নেওয়ার কথা বলা হলেও মহামারী পরিস্থিতির উন্নতি না হওয়ায় তা সম্ভব হয়নি। সর্বশেষ ১৩ জুন শিক্ষা প্রতিষ্ঠান খোলার কথা থাকলেও তা পিছিয়ে ৩০ জুন পর্যন্ত ছুটি বাড়ানো হয়েছে।",0
https://somoynews.tv/news/2021-06-13/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%AC%E0%A6%BF%E0%A6%86%E0%A6%B0%E0%A6%9F%E0%A6%BF%E0%A6%8F-%E0%A6%A5%E0%A7%87%E0%A6%95%E0%A7%87-%E0%A7%A8%E0%A7%A7-%E0%A6%A6%E0%A6%BE%E0%A6%B2%E0%A6%BE%E0%A6%B2-%E0%A6%86%E0%A6%9F%E0%A6%95,"চট্টগ্রাম বিআরটিএ থেকে ২১ দালাল আটক","কমল দে","বাংলাদেশ"," ১৩ জুন, ২০২১","N/A","আটকৃতরা বহিরাগত বলে দায় নিতে নারাজ কর্তৃপক্ষ","চট্টগ্রাম বিআরটিএ কার্যালয়ে অভিযান চালিয়ে ২১ দালালকে আটক করেছে র‌্যাপিড অ্যাকশন ব্যাটালিয়ন (র‌্যাব)। ভুক্তভোগীদের অভিযোগের পরিপ্রেক্ষিতে অভিযান চালিয়ে তাদের আটক করা হয়। যানবাহনের লাইসেন্স তৈরি থেকে শুরু করে বেশিরভাগ কাজই নিয়ন্ত্রণ করতো এ দালাল চক্রটি।দালালদের দৌরাত্ম্যের অভিযোগে বাংলাদেশ সড়ক পরিবহন কর্তৃপক্ষের (বিআরটিএ) চট্টগ্রাম কার্যালয়ে রোববার (১৩ জুন) দুপুরে অভিযান চালায় র‌্যাব। এসময় ২১ দালালকে আটক করা হয়।উদ্ধার করা হয়েছে নানা কাগজপত্রও। র‌্যাবের উপস্থিতি টের পেয়ে কৌশলে সরে পড়েন অনেকেই। আটককৃতদের বিরুদ্ধে বিআরটিএ কার্যালয়ে আসা সেবাপ্রার্থীদের নানাভাবে হয়রানির অভিযোগ রয়েছে।র‌্যাব-৭ এর সিনিয়র এএসপি আনোয়ার হোসেন ভূঁইয়া বলেন, বহু লোক অভিযোগ করতেছিল যে ৫ হাজার থেকে ১৫ হাজার টাকা পর্যন্ত তাদের কাছ থেকে এসব দালাল আদায় করছিল অবৈধভাবে।ভুক্তভোগীদের অভিযোগ, দালাল চক্রের হাতে পুরো বিআরটিএ জিম্মি হয়ে পড়েছে। সেবা পেতে সরকার নির্ধারিত ফি'র চেয়ে ১০ গুণ বেশি টাকা খরচ করতে হয় তাদের।ভুক্তভোগীদের সঙ্গে কথা বললে তারা জানান, বিভিন্ন সেবায় সরকারি নির্ধারিত ফিসের দশগুণ পর্যন্ত টাকা নিলেও কাজ করছে না। আরেক ভুক্তভোগী বলেন, দশ বছর ধরে তার কাছ থেকে মো. কবীর নামে এক দালাল ঘোরাচ্ছে। তার টাকাও ফেরত দিচ্ছে না, কাজও করছে না।এদিকে, বিআরটিএ কমকর্তাদের দাবি আটককৃতরা সবাই বহিরাগত।চট্টগ্রাম বিআরটিএ সহকারী পরিচালক তৌহিদ হোসেন বলেন, আটক দালালদের কেউই আমাদের অফিসের লোক না, আমাদের স্টাফ না। আমি যতটুকু শুনেছি, এরা সবাই বহিরাগত।অভিযোগ রয়েছে, পুরো বিআরটিএ কার্যালয়ে ১শ'র বেশি দালাল সক্রিয় রয়েছে।",0
https://somoynews.tv/news/2021-06-13/%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A7%AA-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0--%E0%A6%93%E0%A6%B8%E0%A6%BF%E0%A6%B8%E0%A6%B9-%E0%A7%AA-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE,"বাকেরগঞ্জের ওসিসহ ৪ পুলিশের বিরুদ্ধে ব্যবস্থা নেওয়ার নির্দেশ","মহানগর ডেস্ক","বাংলাদেশ"," ১৩ জুন, ২০২১","N/A","ক্ষমতা খর্ব করা হলো বিচারিক ম্যাজিস্ট্রেটের","শিশু ধর্ষণ মামলায় ৪ শিশুকে গ্রেপ্তারের অভিযোগে বরিশালের বাকেরগঞ্জ থানার ওসিসহ ৪ পুলিশের বিরুদ্ধে ব্যবস্থা নেওয়ার নির্দেশ দিয়েছেন হাইকোর্ট। ব্যবস্থা নিতে বলা হয়েছে, সংশ্লিষ্ট সমাজসেবা কর্মকর্তার বিরুদ্ধেও। এছাড়া কেড়ে নেওয়া হয়েছে জেলে পাঠানো বিচারকের ফৌজদারি ক্ষমতা। সময় সংবাদে প্রতিবেদন প্রচারের পর গত বছরের ৮ অক্টোবর রাতে কোর্ট বসিয়ে ৪ শিশুকে মুক্তির আদেশ দিয়েছিলেন হাইকোর্ট।৬ বছরের শিশুকে ধর্ষণের অভিযোগে গ্রেফতার ৮ থেকে ৯ বছরের ৪ শিশু। প্রিজন ভ্যানে তোলার সময় তাদের বুকফাটা কান্না এবং কারাগারে পাঠানো নিয়ে প্রতিবেদন প্রচার করে সময় সংবাদ।এ প্রতিবেদন দেখে রাতেই বসে উচ্চ আদালত। আদেশ দেওয়া হয় দ্রুত মুক্তির। পরদিন ৯ অক্টোবর শিশুদের ফিরিয়ে দেওয়া হয় মায়ের কোলে। কাঠগড়ায় দাঁড় করানো হয় বাকেরগঞ্জ থানা পুলিশকে। জেলে পাঠানো হয় বিচারককে। তারাও ভুল স্বীকার করে উচ্চ আদালতে ক্ষমা চান।রোববার (১৩ জুন) এ মামলার চূড়ান্ত রায় দিলেন হাইকোর্ট। রায়ে বাকেরগঞ্জ থানার ওসিসহ ৪ পুলিশের বিরুদ্ধে ব্যবস্থা নিতে আইজিপিকে নিদের্শ দিয়েছেন আদালত। গাফিলতির জন্য ব্যবস্থা নিতে বলা হয়েছে সমাজসেবা কর্মকর্তার বিরুদ্ধেও।হাইকোর্টের আইনজীবী অ্যাডভোকেট জামিউল হক ফয়সাল সময় সংবাদকে বলেন, বরিশালের বাকেরগঞ্জের ওসি আবুল কালামসহ ভিডিওতে যে পুলিশ সদস্যকে দেখা গেছে তাদের বিরুদ্ধে বিভাগীয় ব্যবস্থা নিতে পুলিশ মহাপরিদর্শককে নির্দেশ দেওয়া হয়েছে। একই সঙ্গে সারা দেশে পুলিশকে বিদ্যমান শিশু আইনের প্রতিপালনীয় বিষয়গুলো অবহিত করতেও আইজিপিকে নির্দেশ দেওয়া হয়েছে।শিশু আসামিদের বয়স যাচাই না করেই তাদের কারাগারের পাঠানোর অভিযোগে জেলার সিনিয়র জুডিশিয়াল ম্যাজিস্ট্রেট এনায়েত উল্লাহর বিচারিক ক্ষমতা খর্ব করার আদেশ দেওয়া হয়েছে।এব্যাপারে মামলা সংশ্লিষ্ট্য আইনজীবী অ্যাডভোকেট জামিউল হক ফয়সাল বলেন, সেদিন যিনি বিচারিক ম্যাজিস্ট্রেট ছিলেন তার বিচারিক ক্ষমতা খর্ব করতে সুপ্রিম কোর্টের পরামর্শক্রমে চিফ জুডিশিয়াল ম্যাজিস্ট্রেটকে নির্দেশ দেওয়া হয়েছে।গত বছরের ৪ অক্টোবর শিশু ধর্ষণের অভিযোগে বাবা বাদী হয়ে অপর ৪ শিশুর বিরুদ্ধে মামলাটি করা হয়। বর্তমানে মামলাটির কার্যক্রম হাইকোর্টের নির্দেশে স্থগিত রয়েছে।",1
